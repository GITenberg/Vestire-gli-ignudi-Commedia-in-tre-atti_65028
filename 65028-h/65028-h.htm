<!DOCTYPE html PUBLIC "-//W3C//DTD XHTML 1.1//EN"
"http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="it">
<head>
 <meta http-equiv="content-type" content="text/html; charset=utf-8" />
 <title>
  Vestire gli ignudi, di Luigi Pirandello
 </title>
 <link rel="coverpage" href="images/cover.jpg" />
 <style type="text/css">
body {margin-left: 10%; margin-right: 10%;}

p {margin-top: .5em; margin-bottom: 0em; line-height: 1.2; text-align: justify;}
.blockquote {margin: 1em 10%; line-height: 1em; font-size: 95%;}
.center {text-align: center; text-indent: 0;}
.speaker {text-align: center; margin-top: 1.5em; font-size: 110%;}

div.booktitle {page-break-before: always; padding: 3em;}
div.titlepage {text-align: center; margin: 0 5%; padding: 2em 0; page-break-before: always; page-break-after: always;}
div.titlepage p {text-align: inherit;}
div.verso {text-align: center; padding-top: 2em; font-size: 95%; margin: 0 10%;}
div.verso p {text-align: inherit;}
div.chapter {page-break-before: always; padding-top: 3em;}
div.chapter h2 {page-break-before: avoid;}

h1,h2 {text-align: center; font-style: normal;
font-weight: normal; line-height: 1.5;}
h1 {font-size: 150%;}
h2 {font-size: 140%; margin-top: 1em; margin-bottom: 2em; page-break-before: avoid;}

hr {width: 70%; margin-top: 1em; margin-bottom: 1em; margin-left: 15%; margin-right: 15%; clear: both;}
hr.mid {width: 50%; margin-left: 25%; margin-right: 25%;}
hr.minor {width: 20%; margin-left: 40%; margin-right: 40%;}
hr.silver {width: 90%; margin-left: 5%; margin-right: 5%; border-top: none; border-right: none; border-bottom: thin solid silver; border-left: none;}
.x-ebookmaker hr.silver {display: none;}

.pagenum  {position: absolute; right: 2%; font-style: normal; font-weight: normal; text-decoration: none; font-size: 65%; text-align: right; color: #999999; background-color: #ffffff; clear: left;}

.pad6 {margin-top: 6em;}
.pad2 {margin-top: 2em;}
.pad1 {margin-top: 1em;}

.small {font-size: 85%;}
.large {font-size: 115%;}
.x-large {font-size: 130%;}
.main-t {font-size: 200%;}
.g {letter-spacing: .2em;}
.smcap {font-variant: small-caps;}
.lowercase {text-transform: lowercase;}

ul {list-style-type: none; line-height: 1.2em;}

.tnote {background-color: #f7f1e3; color: #000; padding: 1em 1em 2em 1em;
  margin: 3em 10%; font-family: sans-serif; font-size: 90%; page-break-before: always;}
.tntitle {text-align: center; text-indent: 0; padding: 1em; font-size: 120%; margin-bottom: 1em;}
.tnote p {padding: 0 1em;}
.covernote {visibility: hidden; display: none;}
.x-ebookmaker .covernote {visibility: visible; display: block;}

    </style>
  </head>
<body>

<div style='text-align:center; font-size:1.2em; font-weight:bold'>The Project Gutenberg eBook of Vestire gli ignudi, by Luigi Pirandello</div>

<div style='display:block; margin:1em 0'>
This eBook is for the use of anyone anywhere in the United States and
most other parts of the world at no cost and with almost no restrictions
whatsoever. You may copy it, give it away or re-use it under the terms
of the Project Gutenberg License included with this eBook or online
at <a href="https://www.gutenberg.org">www.gutenberg.org</a>. If you
are not located in the United States, you will have to check the laws of the
country where you are located before using this eBook.
</div>

<table style='min-width:0; padding:0; margin-left:0; border-collapse:collapse'>
  <tr><td>Title:</td><td>Vestire gli ignudi</td></tr>
  <tr><td></td><td>Commedia in tre atti</td></tr>
</table>

<div style='display:block; margin-top:1em; margin-bottom:1em; margin-left:2em; text-indent:-2em'>Author: Luigi Pirandello</div>

<div style='display:block; margin:1em 0'>Release Date: April 08, 2021 [eBook #65028]</div>

<div style='display:block; margin:1em 0'>Language: Italian</div>

<div style='display:block; margin:1em 0'>Character set encoding: UTF-8</div>

<div style='display:block; margin-left:2em; text-indent:-2em'>Produced by: Barbara Magni and the Online Distributed Proofreading Team at http://www.pgdp.net (This file was produced from images made available by the HathiTrust Digital Library)</div>

<div style='margin-top:2em; margin-bottom:4em'>*** START OF THE PROJECT GUTENBERG EBOOK VESTIRE GLI IGNUDI ***</div>

<div class="booktitle">
<h1>
VESTIRE GLI IGNUDI
</h1>
</div>

<hr class="silver" />

<div class="titlepage">
<p class="large">
MASCHERE NUDE
</p>

<p class="pad1 x-large">
<span class="smcap lowercase">TEATRO DI</span> LUIGI PIRANDELLO
</p>
<hr class="minor" />

<p class="pad2 main-t g">
VESTIRE<br />
GLI IGNUDI
</p>

<p class="pad2">
COMMEDIA IN TRE ATTI
</p>

<p class="pad6">
<span class="large">FIRENZE</span><br />
R. BEMPORAD &amp; FIGLIO — EDITORI<br />
<span class="small">Via Cavour, 20</span>
</p>
</div>

<div class="verso">
<hr class="mid" />
<p>
PROPRIETÀ LETTERARIA
DEGLI EDITORI R. BEMPORAD &amp; FIGLIO
</p>

<p>
<i>I diritti di riproduzione e di traduzione sono riservati per tutti i paesi,
compresi la Svezia, la Norvegia e l'Olanda.</i>
</p>

<p>
Copyright 1923 by R. Bemporad &amp; F.
</p>

<p>
1923 — Prato, Tip. Giachetti, Figlio e C.
</p>
<hr class="mid" />
</div>

<div class="chapter">
<p>
<span class="pagenum" id="Page_1">[1]</span>
</p>

<h2>PERSONAGGI</h2>
</div>

<ul>
<li><span class="smcap">Ersilia Drei</span>.</li>
<li><span class="smcap">Franco Laspiga</span>, <i>già tenente di vascello</i>.</li>
<li><i>Il Console</i> <span class="smcap">Grotti</span>.</li>
<li><i>Il vecchio romanziere</i> <span class="smcap">Ludovico Nota</span>.</li>
<li><i>Il giornalista</i> <span class="smcap">Alfredo Cantavalle</span>.</li>
<li><i>La signora</i> <span class="smcap">Onoria</span>, <i>affittacamere</i>.</li>
<li><span class="smcap">Emma</span>, <i>cameriera</i>.</li>
</ul>

<p class="center">
A Roma — oggi.
</p>

<div class="chapter">
<p>
<span class="pagenum" id="Page_3">[3]</span>
</p>

<h2>ATTO PRIMO</h2>
</div>

<div class="blockquote">
<p>
La scena rappresenta lo scrittojo del romanziere Ludovico
Nota. È un'ampia stanza d'affitto, con vecchi
mobili scompagni, comperati di combinazione: alcuni, più
volgari, di proprietà della signora Onoria; altri, del romanziere.
Nella parete di fondo, un grande scaffale di libri;
in quella a destra, tra due finestre guarnite di vecchie
tende ingiallite, una scrivania alta, da scrivervi in piedi,
col palchetto sottostante ingombro di grossi dizionari. Nella
parete a sinistra, un divano d'antica foggia ricoperto di
stoffa chiara a fiorami, con merletti appuntati sulla spalliera
e ai bracciuoli, forse per nascondere il sudicio; poltrone,
seggiole imbottite, un tavolinetto con ninnoli: tutto
nel riquadro d'un vecchio tappeto scolorito. In questa
parete, presso il proscenio, è la comune. Nella parete di
fondo, dopo lo scaffale, è un uscio con tenda che immette
nella camera da letto del Nota. In mezzo alla stanza, una
tavola ovale con libri, rassegne, giornali, portafiori, portasigarette,
qualche statuetta, e, davanti a questa tavola,
una greppina con molti cuscini. Appesi alla parete di sinistra
e a quella di destra parecchi quadretti di scarso
valore artistico, doni di pittori amici. La stanza, benchè
fornita di due finestre, è piuttosto cupa, quasi in penombra,
per la strettezza della via e l'altezza delle case dirimpetto
che la opprimono. La via, sotto, è molto rumorosa,
e i rumori di essa si udranno nelle pause, ai luoghi
indicati: rotolìo di vetture, di carri; campanelli di biciclette,
trombe d'automobili, stantuffare strepitoso di motociclette,
<span class="pagenum" id="Page_4">[4]</span>
schiocchi di frusta, fischi, suono confuso di voci,
grida di qualche venditore ambulante o d'un giornalajo,
baccano di qualche rissa improvvisa.
</p>

<p>
Al levarsi della tela, la scena è vuota. Le due finestre
aperte lasciano entrare, per un pezzo, i rumori della via.
S'apre la comune, a sinistra, ed entra col cappellino in
capo <span class="smcap">Ersilia Drei</span>, come una che non sappia dove. Indossa
un abitino celeste, decente, sciupato un po' dall'uso,
da maestrina o da istitutrice. Ha poco più di vent'anni, ed
è bella, ma — cavata or ora di mano alla morte — è
molto pallida e ha gli occhi come smarriti nel livido delle
occhiaje. Guarda in giro la stanza, restando in piedi, in
attesa di qualcuno che deve ancora entrare; accenna di
sorridere mestamente a quel che vede; ma, contrariata dai
rumori della via, aggrotta penosamente le ciglia. Entra
alla fine, nell'atto di rimettersi nella tasca in petto il portafogli,
<span class="smcap">Ludovico Nota</span>: bell'uomo, ancora prestante
benchè abbia di già passato la cinquantina. Occhi acuti,
lucenti, e sulle labbra ancora fresche un sorriso quasi
giovanile. Freddo, riflessivo, privo affatto di quelle doti
naturali che conciliano facilmente la simpatia e la confidenza,
non riuscendo a simulare alcun calore d'affetto, si
studia di parere almeno affabile; ma questa affabilità, che
vorrebbe essere disinvolta e non è, anzichè rassicurare,
impaccia e qualche volta sconcerta.
</p>
</div>

<p class="speaker">
<span class="smcap">Ludovico</span>
</p>

<p>
Eccomi qua! Comoda, comoda.... Dio mio, queste
finestre (<i>si precipita a chiuderle</i>) sono una vera
dannazione! Ma se per poco non tengo aperto, si
rifà qua dentro un tanfo così acre di rinchiuso....
Casacce vecchie. Si levi, si levi il cappellino! (<i>Ersilia
eseguisce</i>).
</p>

<div class="blockquote">
<p>
Entra dall'uscio in fondo, con sotto il braccio un fagotto
di biancheria da letto da mandare al bucato e nell'altra
mano una granata, la signora <span class="smcap">Onoria</span> sui quarant'anni:
tozza, goffa, ritinta e pettegola.
</p>
</div>

<p>
<span class="pagenum" id="Page_5">[5]</span>
</p>

<p class="speaker">
<span class="smcap">Onoria</span>
</p>

<p>
Con permesso.
</p>

<p class="speaker">
<span class="smcap">Ludovico</span>
</p>

<p class="center">
(<i>che non se l'aspetta</i>)
</p>

<p>
Oh. Lei era di là?
</p>

<p class="speaker">
<span class="smcap">Onoria</span>
</p>

<p class="center">
(<i>masticando</i>)
</p>

<p>
Ho rifatto il letto, per come mi ha lasciato scritto
questa mattina nella saletta.
</p>

<p class="speaker">
<span class="smcap">Ludovico</span>
</p>

<p class="center">
(<i>imbarazzato</i>)
</p>

<p>
Ah già.
</p>

<p class="speaker">
<span class="smcap">Onoria</span>
</p>

<p class="center">
(<i>subito</i>)
</p>

<p>
Ma guardi che se deve servire per.... (<i>guarda
Ersilia e s'interrompe</i>). Ecco, aspetti; è meglio intenderci:
vado a lasciare di là questa roba&nbsp;—
</p>

<p class="speaker">
<span class="smcap">Ludovico</span>
</p>

<p>
— che non è decente....
</p>

<p class="speaker">
<span class="smcap">Onoria</span>
</p>

<p class="center">
(<i>subito inviperita</i>)
</p>

<p>
E me lo dice lei, scusi, che non è decente?
</p>

<p class="speaker">
<span class="smcap">Ludovico</span>
</p>

<p class="center">
(<i>cercando di sorridere</i>)
</p>

<p>
Eh, mi pare! Sente lei stessa il bisogno di sbarazzarsene....
</p>

<p>
<span class="pagenum" id="Page_6">[6]</span>
</p>

<p class="speaker">
<span class="smcap">Onoria</span>
</p>

<p>
Sissignore. Ma di «tutto», anche; non di questa
roba soltanto!
</p>

<p class="speaker">
<span class="smcap">Ludovico</span>
</p>

<p class="center">
(<i>alterandosi</i>)
</p>

<p>
Che intende dire? Sentiamo!
</p>

<p class="speaker">
<span class="smcap">Onoria</span>
</p>

<p class="center">
(<i>tenendogli testa</i>)
</p>

<p>
Ma di codesta signorina, per esempio, che lei
mi porta in casa! Se le par decente....
</p>

<p class="speaker">
<span class="smcap">Ludovico</span>
</p>

<p>
Ah, perdio! Parli con rispetto, o&nbsp;—
</p>

<p class="speaker">
<span class="smcap">Onoria</span>
</p>

<p>
— o che mi vuol fare? Io le voglio parlar chiaro,
infine! Vado a lasciare questa roba, e torno. (<i>Via
di furia per la comune</i>).
</p>

<p class="speaker">
<span class="smcap">Ludovico</span>
</p>

<p class="center">
(<i>accennando di lanciarlesi dietro</i>)
</p>

<p>
Brutta pettegola arrabbiata!
</p>

<p class="speaker">
<span class="smcap">Ersilia</span>
</p>

<p class="center">
(<i>afflitta, sbigottita, trattenendolo</i>)
</p>

<p>
No, no, per carità! Me ne lasci andare....
</p>

<p class="speaker">
<span class="smcap">Ludovico</span>
</p>

<p>
Ma nient'affatto! Quest'è casa mia, e lei resterà
qua!
</p>

<p>
<span class="pagenum" id="Page_7">[7]</span>
</p>

<p class="speaker">
<span class="smcap">Onoria</span>
</p>

<p class="center">
(<i>rientrando subito</i>)
</p>

<p>
Sua? Che sua? Camera d'affitto, non è sua! E si
ricordi che lei abita in casa di una signora per bene!
</p>

<p class="speaker">
<span class="smcap">Ludovico</span>
</p>

<p>
Chi, lei, per bene?
</p>

<p class="speaker">
<span class="smcap">Onoria</span>
</p>

<p>
Io, io, sissignore!
</p>

<p class="speaker">
<span class="smcap">Ludovico</span>
</p>

<p>
Ne sta dando una prova, difatti!
</p>

<p class="speaker">
<span class="smcap">Onoria</span>
</p>

<p>
Sissignore! Difatti! Perchè non le permetto di
condurmi donne in casa a dormire!
</p>

<p class="speaker">
<span class="smcap">Ludovico</span>
</p>

<p>
Lei è una villana insolente!
</p>

<p class="speaker">
<span class="smcap">Onoria</span>
</p>

<p>
Badi come parla!
</p>

<p class="speaker">
<span class="smcap">Ludovico</span>
</p>

<p>
Una villana, una villana che non discerne con
chi ha da fare!
</p>

<p class="speaker">
<span class="smcap">Ersilia</span>
</p>

<p>
Sono una povera malata che esce in questo momento
dall'ospedale.
</p>

<p>
<span class="pagenum" id="Page_8">[8]</span>
</p>

<p class="speaker">
<span class="smcap">Ludovico</span>
</p>

<p>
Ma non si confonda a dare spiegazioni a costei!
</p>

<p class="speaker">
<span class="smcap">Onoria</span>
</p>

<p>
Se lei è malata.... (<i>Rumore d'un carro pesante
che fa tremare i vetri delle finestre</i>).
</p>

<p class="speaker">
<span class="smcap">Ludovico</span>
</p>

<p>
Basta, le dico! Lei non può proibirmi di cedere
per qualche giorno il mio alloggio.
</p>

<p class="speaker">
<span class="smcap">Onoria</span>
</p>

<p>
Ah, no no! Lei non può! Io le camere le ho
affittate a lei!
</p>

<p class="speaker">
<span class="smcap">Ludovico</span>
</p>

<p>
E se arriva una mia sorella? una mia parente?
</p>

<p class="speaker">
<span class="smcap">Onoria</span>
</p>

<p>
Se ne vanno all'albergo!
</p>

<p class="speaker">
<span class="smcap">Ludovico</span>
</p>

<p>
Ah; non sono padrone d'alloggiarla qua per
qualche notte?
</p>

<p class="speaker">
<span class="smcap">Onoria</span>
</p>

<p>
Ma la signorina non è una sua parente! A chi
vuol darla a intendere?
</p>

<p class="speaker">
<span class="smcap">Ludovico</span>
</p>

<p>
E che ne sa lei? Se me ne vado io a dormire
all'albergo?
</p>

<p>
<span class="pagenum" id="Page_9">[9]</span>
</p>

<p class="speaker">
<span class="smcap">Onoria</span>
</p>

<p>
Me ne dovrebbe chiedere, a ogni modo, e con
garbo, il permesso.
</p>

<p class="speaker">
<span class="smcap">Ludovico</span>
</p>

<p>
Anche il permesso?
</p>

<p class="speaker">
<span class="smcap">Onoria</span>
</p>

<p>
Sissignore, e con garbo! E se sente qua tutto
questo tanfo insopportabile, scusi, perchè non se ne
va? Magari mi lasciasse le stanze libere!
</p>

<p class="speaker">
<span class="smcap">Ludovico</span>
</p>

<p>
Gliele lascerò difatti, e subito! Intanto la prego
di levarmisi dai piedi!
</p>

<p class="speaker">
<span class="smcap">Onoria</span>
</p>

<p>
Mi lascia le stanze?
</p>

<p class="speaker">
<span class="smcap">Ludovico</span>
</p>

<p>
Fra qualche giorno, sì. Alla fine del mese.
</p>

<p class="speaker">
<span class="smcap">Onoria</span>
</p>

<p>
Ah, allora va bene! Non dico più niente.
</p>

<p class="speaker">
<span class="smcap">Ludovico</span>
</p>

<p>
E dunque, se ne vada!
</p>

<p class="speaker">
<span class="smcap">Onoria</span>
</p>

<p>
Me ne vado, me ne vado. Si figuri! Non dico
più niente. (<i>Via per la comune</i>).
</p>

<p>
<span class="pagenum" id="Page_10">[10]</span>
</p>

<p class="speaker">
<span class="smcap">Ludovico</span>
</p>

<p>
Ma guarda che pettegola! — Scusi tanto, signorina.
Appena entrata, questa bella scena.
</p>

<p class="speaker">
<span class="smcap">Ersilia</span>
</p>

<p>
Oh niente! Mi duole piuttosto che, per causa
mia....
</p>

<p class="speaker">
<span class="smcap">Ludovico</span>
</p>

<p>
No; combatto già da un anno con questa strega:
legato, che so! come da un incubo da tutte queste
cose lerce qua. Lei forse s'immaginava.... la casa
d'uno scrittore....
</p>

<p class="speaker">
<span class="smcap">Ersilia</span>
</p>

<p>
No, io niente, per me. Ma certo è triste che lei,
con tanta fama....
</p>

<p class="speaker">
<span class="smcap">Ludovico</span>
</p>

<p>
Avremo per la fine del mese un quartierino
quieto, su al Macao: in via Sommacampagna, tra i
giardini. Andremo a visitarlo domani, insieme. E compreremo
insieme la mobilia nuova; e lei si comporrà
con le sue mani il suo nido.
</p>

<p class="speaker">
<span class="smcap">Ersilia</span>
</p>

<p>
Dio mio, ma per me....
</p>

<p class="speaker">
<span class="smcap">Ludovico</span>
</p>

<p>
Dovevo, no — mi dovevo levar di qua: a qualunque
costo! Sa, sono..., sono come uno che ha
sempre da cominciare. Ma sono così contento d'aver
<span class="pagenum" id="Page_11">[11]</span>
avuto quest'estro, di scrivere a lei; e di cominciarla
con lei, adesso, una nuova vita. — Stagno: mosche:
afa. Tutt'a un tratto si rifiata: aaàh! — Che cos'è? — Niente:
s'è levato un po' di vento! — La mia vita
è così.
</p>

<p class="speaker">
<span class="smcap">Ersilia</span>
</p>

<p>
Non so proprio come ringraziarla.
</p>

<p class="speaker">
<span class="smcap">Ludovico</span>
</p>

<p>
Ecco.... dovresti cominciare a dire, se mai, «ringraziarti»;
ma non è il caso, perchè debbo io al
contrario ringraziar te d'avere accettato il poco che....
</p>

<p class="speaker">
<span class="smcap">Ersilia</span>
</p>

<p>
No, è tanto! tanto! per me è tanto!
</p>

<p class="speaker">
<span class="smcap">Ludovico</span>
</p>

<p>
Ecco, per te. Voglio dire per quello che tu lo
farai diventare, questo poco che posso offrirti.
</p>

<p class="speaker">
<span class="smcap">Ersilia</span>
</p>

<p>
Ma non lo dica nemmeno!
</p>

<p class="speaker">
<span class="smcap">Ludovico</span>
</p>

<p class="center">
(<i>con un sorriso, correggendo</i>)
</p>

<p>
«Non lo dire».
</p>

<p class="speaker">
<span class="smcap">Ersilia</span>
</p>

<p>
Bisogna che mi abitui. Sono, se sapesse, così
mortificata!
</p>

<p class="speaker">
<span class="smcap">Ludovico</span>
</p>

<p>
Mortificata di che?
</p>

<p>
<span class="pagenum" id="Page_12">[12]</span>
</p>

<p class="speaker">
<span class="smcap">Ersilia</span>
</p>

<p>
Ma di questa fortuna....
</p>

<p class="speaker">
<span class="smcap">Ludovico</span>
</p>

<p>
Eh via! Perchè sono uno scrittore?
</p>

<p class="speaker">
<span class="smcap">Ersilia</span>
</p>

<p>
Che il racconto delle mie disgrazie, letto in un
giornale, il mio atto disperato, abbiano potuto attirare
la considerazione, la pietà&nbsp;—
</p>

<p class="speaker">
<span class="smcap">Ludovico</span>
</p>

<p>
L'interesse, l'interesse!
</p>

<p class="speaker">
<span class="smcap">Ersilia</span>
</p>

<p>
— d'un uomo come lei (<i>correggendosi subito,
con un sorriso penoso</i>).... come te!
</p>

<p class="speaker">
<span class="smcap">Ludovico</span>
</p>

<p>
Sì, mi sentii prendere, leggendo quel giornale,
proprio come quando in un fatto che, così per caso,
si viene a sapere, o ci è narrato, avvertiamo subito,
che so! per una scossa interna, per un'improvvisa
simpatia, d'aver trovato, senza cercarlo, il germe....
il germe di una novella, d'un romanzo&nbsp;—
</p>

<p class="speaker">
<span class="smcap">Ersilia</span>
</p>

<p>
— che forse lei pensò — (<i>c. s.</i>) .... cioè — che
tu forse pensasti di scrivere?
</p>

<p>
<span class="pagenum" id="Page_13">[13]</span>
</p>

<p class="speaker">
<span class="smcap">Ludovico</span>
</p>

<p>
No! Intendimi bene! Non credere che sia stato
per una curiosità d'artista! Ho recato un paragone,
per farti capire come m'interessai subito.
</p>

<p class="speaker">
<span class="smcap">Ersilia</span>
</p>

<p>
Ma se la mia povera vita, tanta miseria e tristezza
di casi, tante sofferenze servissero almeno a
questo&nbsp;—
</p>

<p class="speaker">
<span class="smcap">Ludovico</span>
</p>

<p>
— a farmi scrivere un romanzo?
</p>

<p class="speaker">
<span class="smcap">Ersilia</span>
</p>

<p>
Perchè no? Ne sarei contenta, orgogliosa. — Tanto!
(<i>E sorridendo con una grazia che tenta d'avvivarsi,
aggiunge:</i>) Veramente.
</p>

<p class="speaker">
<span class="smcap">Ludovico</span>
</p>

<p class="center">
(<i>la guarda, e poi dice</i>)
</p>

<p>
Mi fai cader le braccia!
</p>

<p class="speaker">
<span class="smcap">Ersilia</span>
</p>

<p>
Perchè?
</p>

<p class="speaker">
<span class="smcap">Ludovico</span>
</p>

<p>
Perchè, senza volerlo, mi dici vecchio.
</p>

<p class="speaker">
<span class="smcap">Ersilia</span>
</p>

<p class="center">
(<i>subito confusa</i>)
</p>

<p>
Io? Ma no, dico....
</p>

<p>
<span class="pagenum" id="Page_14">[14]</span>
</p>

<p class="speaker">
<span class="smcap">Ludovico</span>
</p>

<p>
Un romanzo, cara, o si scrive o si vive. T'ho
detto che mi sentii prendere tutto, ma non per scriverlo:
per viverlo! Ti tendo le braccia; e tu invece
di porgermi, che so!, la bocca, mi porgi la penna,
perchè scriva?
</p>

<p class="speaker">
<span class="smcap">Ersilia</span>
</p>

<p>
Ma è troppo presto&nbsp;—
</p>

<p class="speaker">
<span class="smcap">Ludovico</span>
</p>

<p>
— la bocca — Capisco. — O troppo tardi?
</p>

<p class="speaker">
<span class="smcap">Ersilia</span>
</p>

<p>
No....
</p>

<p class="speaker">
<span class="smcap">Ludovico</span>
</p>

<p class="center">
(<i>notando l'impaccio cagionato dalla sua soverchia
disinvoltura</i>)
</p>

<p>
Guarda com'è diverso quello che avviene in me
e quello che avviene in te. Io mi son sentito offeso,
che il mio interesse ai tuoi casi potesse essere inteso
da te come una curiosità di scrittore; e tu invece
t'offendi.... o per lo meno, via, non sei lieta,
se ti dico che lo scrittore, se voleva far opera di
scrittore — essendo, diciamo <i>esperto</i> per non dire
vecchio — non aveva bisogno nè di farti quella profferta
nè di venire a prenderti adesso all'uscita dall'ospedale,
perchè il romanzo — io — leggendo su
quel giornale i tuoi casi, l'immaginai da me, tutto,
da cima a fondo.
</p>

<p>
<span class="pagenum" id="Page_15">[15]</span>
</p>

<p class="speaker">
<span class="smcap">Ersilia</span>
</p>

<p>
Ah.... come? così subito?
</p>

<p class="speaker">
<span class="smcap">Ludovico</span>
</p>

<p>
In un momento. Con tanta ricchezza di situazioni,
di particolari.... Oh, bellissimo! — l'Oriente.... quella
villetta vicino al mare, con quella terrazza.... tu là,
istitutrice.... quella bambina che precipita dalla terrazza....
il tuo licenziamento.... il viaggio.... l'arrivo
qua.... la triste scoperta.... — Tutto, tutto.... — così,
senza vederti, senza conoscerti.
</p>

<p class="speaker">
<span class="smcap">Ersilia</span>
</p>

<p>
Immaginandomi.... E come, come? Così.... come
sono? (<i>Ludovico, sorridendo, fa segno di no col dito</i>).
E come allora? Me lo dica (<i>c. s.</i>).... dimmelo.
</p>

<p class="speaker">
<span class="smcap">Ludovico</span>
</p>

<p>
Perchè vuoi saperlo?
</p>

<p class="speaker">
<span class="smcap">Ersilia</span>
</p>

<p>
Perchè vorrei essere come tu mi hai immaginata.
</p>

<p class="speaker">
<span class="smcap">Ludovico</span>
</p>

<p>
Ma no! Perchè tu mi piaci molto; molto di più
così. Dico, per me; non per quel romanzo.
</p>

<p class="speaker">
<span class="smcap">Ersilia</span>
</p>

<p>
Ma allora.... quello che era il mio romanzo, tu
l'hai fatto di un'altra?
</p>

<p>
<span class="pagenum" id="Page_16">[16]</span>
</p>

<p class="speaker">
<span class="smcap">Ludovico</span>
</p>

<p>
Eh, per forza; di quella che avevo immaginata.
</p>

<p class="speaker">
<span class="smcap">Ersilia</span>
</p>

<p>
Molto diversa da me?
</p>

<p class="speaker">
<span class="smcap">Ludovico</span>
</p>

<p>
Un'altra.
</p>

<p class="speaker">
<span class="smcap">Ersilia</span>
</p>

<p>
Oh Dio, ma allora.... non capisco, non capisco
più&nbsp;—
</p>

<p class="speaker">
<span class="smcap">Ludovico</span>
</p>

<p>
Che non capisci?
</p>

<p class="speaker">
<span class="smcap">Ersilia</span>
</p>

<p>
— il tuo interesse.... Come possa essere per me.
</p>

<p class="speaker">
<span class="smcap">Ludovico</span>
</p>

<p>
E per chi vuoi che sia?
</p>

<p class="speaker">
<span class="smcap">Ersilia</span>
</p>

<p>
Ma se io non sono quella.... se i miei casi, le
mie disgrazie.... tutto ciò che, leggendo il giornale,
t'ha interessato — dico — se non t'ha interessato
per me.... se l'hai visto come di un'altra che non
sono io.... (<i>resta come smarrita, sospesa</i>).
</p>

<p class="speaker">
<span class="smcap">Ludovico</span>
</p>

<p>
Ebbene?
</p>

<p class="speaker">
<span class="smcap">Ersilia</span>
</p>

<p>
Io allora me ne posso andare.
</p>

<p>
<span class="pagenum" id="Page_17">[17]</span>
</p>

<p class="speaker">
<span class="smcap">Ludovico</span>
</p>

<p class="center">
(<i>ridendo e trattenendola quasi per ischerzo</i>)
</p>

<p>
Ma nient'affatto, cara! Tu, no! Se n'andrà via
quella del romanzo, che non sei tu!
</p>

<p class="speaker">
<span class="smcap">Ersilia</span>
</p>

<p class="center">
(<i>aombrata, diffidando</i>)
</p>

<p>
Come non sono io? Tu non credi, allora?
</p>

<p class="speaker">
<span class="smcap">Ludovico</span>
</p>

<p class="center">
(<i>c. s.</i>)
</p>

<p>
Ma sì, credo, credo! — Ora però io ti voglio
immaginare invece in una nuova vita: quale sarà,
quale potrà essere d'ora in poi, con me. E voglio
che anche tu te la immagini, quest'altra tua nuova
vita, senza più memoria di tutte le cose tristi che
ti sono accadute.
</p>

<p class="speaker">
<span class="smcap">Ersilia</span>
</p>

<p class="center">
(<i>con un sorriso di pena</i>)
</p>

<p>
E allora — non quella.... non questa — ancora
un'altra?
</p>

<p class="speaker">
<span class="smcap">Ludovico</span>
</p>

<p>
Un'altra, già, per come puoi essere.
</p>

<p class="speaker">
<span class="smcap">Ersilia</span>
</p>

<p class="center">
(<i>voltandosi, meravigliata</i>)
</p>

<p>
Io? (<i>Scotendo il capo, e con un atto appena appena
delle mani, che tiene sulle ginocchia</i>) Non ho potuto
essere mai niente.
</p>

<p>
<span class="pagenum" id="Page_18">[18]</span>
</p>

<p class="speaker">
<span class="smcap">Ludovico</span>
</p>

<p>
Eh via! Come niente?
</p>

<p class="speaker">
<span class="smcap">Ersilia</span>
</p>

<p>
Niente.... mai....
</p>

<p class="speaker">
<span class="smcap">Ludovico</span>
</p>

<p>
Ma se sei, scusa!
</p>

<p class="speaker">
<span class="smcap">Ersilia</span>
</p>

<p>
Che sono?
</p>

<p class="speaker">
<span class="smcap">Ludovico</span>
</p>

<p>
Ma prima di tutto una bella ragazza.
</p>

<p class="speaker">
<span class="smcap">Ersilia</span>
</p>

<p class="center">
(<i>con tristezza, stringendosi nelle spalle</i>)
</p>

<p>
Che bella, no. E poi, se non ho saputo approfittarne....
</p>

<p class="speaker">
<span class="smcap">Ludovico</span>
</p>

<p>
Eh, quando non si sa: è vero. Può anche venire
in mente, per disperazione.... all'ultimo, prima di prendere
un'estrema risoluzione, là, buttarsi allo sbaraglio....
</p>

<p class="speaker">
<span class="smcap">Ersilia</span>
</p>

<p class="center">
(<i>fosca, voltandosi a guardarlo</i>)
</p>

<p>
Oh Dio.... che dice?
</p>

<p class="speaker">
<span class="smcap">Ludovico</span>
</p>

<p>
No no — dico perchè l'immaginai, l'immaginai
di «quella».... nel romanzo. Con la disperazione di
non sapere più come fare.... verso sera.... guardandosi
allo specchio tetro dell'alberguccio.... una risoluzione
<span class="pagenum" id="Page_19">[19]</span>
improvvisa: tentazione da folle.... Senza più
nulla, o con qualche lira appena là in quella borsetta....
e l'albergatore che voleva pagato il conto....
</p>

<p class="speaker">
<span class="smcap">Ersilia</span>
</p>

<p class="center">
(<i>sbalordita, con terrore e con ansia</i>)
</p>

<p>
Ma tutto questo non era scritto nel giornale?
</p>

<p class="speaker">
<span class="smcap">Ludovico</span>
</p>

<p>
No, l'imma'... (<i>S'interrompe, sorpreso, e subito le
domanda, chinandosi su lei</i>) Perchè forse è vero?
</p>

<p class="speaker">
<span class="smcap">Ersilia</span>
</p>

<p class="center">
(<i>nascondendo il volto tra le mani e tremando dall'onta
e dal ribrezzo</i>)
</p>

<p>
Sì....
</p>

<p class="speaker">
<span class="smcap">Ludovico</span>
</p>

<p class="center">
(<i>quasi tra sè, in fretta, compiaciuto</i>)
</p>

<p>
Ah, guarda.... guarda com'ho intuito giusto!
(<i>Poi di nuovo, addolorato, ansioso</i>) Scendesti di sera
nella strada?
</p>

<p class="speaker">
<span class="smcap">Ersilia</span>
</p>

<p class="center">
(<i>c. s.</i>)
</p>

<p>
Sì.... sì...
</p>

<p class="speaker">
<span class="smcap">Ludovico</span>
</p>

<p class="center">
(<i>c. s.</i>)
</p>

<p>
E fu.... così, con uno della strada? con uno....
con uno qualunque che passava?
</p>

<p class="speaker">
<span class="smcap">Ersilia</span>
</p>

<p class="center">
(<i>senza scoprir la faccia</i>)
</p>

<p>
E.... e dopo.... non saper come fare, dopo....
</p>

<p>
<span class="pagenum" id="Page_20">[20]</span>
</p>

<p class="speaker">
<span class="smcap">Ludovico</span>
</p>

<p class="center">
(<i>subito</i>)
</p>

<p>
Come fare a chiedere? (<i>E poichè Ersilia non risponde,
risponde lui, come se lo sapesse</i>) Nulla eh?
Ah, come è vero! com'è vero! E fu lo schifo, allora,
il raccapriccio di quel vano, laido tentativo.... Perfetto!
perfetto! (<i>Ersilia scoppia in singhiozzi</i>) No....
Piangi? E perchè ormai?.... No, no.... (<i>Fa per abbracciarla,
per confortarla</i>).
</p>

<p class="speaker">
<span class="smcap">Ersilia</span>
</p>

<p class="center">
(<i>alzandosi, avvilita, mortificata</i>)
</p>

<p>
Mi lasci.... Me ne lasci andare adesso....
</p>

<p class="speaker">
<span class="smcap">Ludovico</span>
</p>

<p>
Come! Che dici? Perchè?
</p>

<p class="speaker">
<span class="smcap">Ersilia</span>
</p>

<p>
Ora che sa questo....
</p>

<p class="speaker">
<span class="smcap">Ludovico</span>
</p>

<p>
Ma se già lo sapevo! lo sapevo!
</p>

<p class="speaker">
<span class="smcap">Ersilia</span>
</p>

<p>
Come lo sapeva?
</p>

<p class="speaker">
<span class="smcap">Ludovico</span>
</p>

<p>
Perchè me l'ero immaginato! Non hai visto? Intuito
perfettamente.... È così giusto!
</p>

<p>
<span class="pagenum" id="Page_21">[21]</span>
</p>

<p class="speaker">
<span class="smcap">Ersilia</span>
</p>

<p>
Ma io ho tanta vergogna....
</p>

<div class="blockquote">
<p>
Scoppia a questo punto un frastuono improvviso e
violento giù nella via. Come per un investimento. Fracasso
di carri, baccano, grida minacciose, grida d'imprecazione,
fischi, bestemmie.
</p>
</div>

<p class="speaker">
<span class="smcap">Ludovico</span>
</p>

<p>
Ma no, che ver.... (<i>s'interrompe, per volgersi
verso le finestre</i>) Ma che diavolo avviene?
</p>

<p class="speaker">
<span class="smcap">Ersilia</span>
</p>

<p>
Gridano.... Forse qualche disgrazia....
</p>

<div class="blockquote">
<p>
Il baccano cresce. Si grida: «<i>Ajuto! Ajuto!</i>» — Entra
a precipizio, spaventata, la signora <span class="smcap">Onoria</span>.
</p>
</div>

<p class="speaker">
<span class="smcap">Onoria</span>
</p>

<p>
Hanno investito un povero vecchio, un povero
vecchio; schiacciato contro il muro! Qua sotto le finestre!
(<i>Corre ad aprire una delle finestre. Ludovico ed
Ersilia si affacciano all'altra</i>).
</p>

<div class="blockquote">
<p>
Come le finestre sono aperte, il baccano della via invade
la scena per qualche minuto. Un'automobile e una
carrozza si sono scontrate: l'automobile, sterzando, ha
schiacciato contro il muro un vecchio, che non ha fatto in
tempo a scansarlo. Il vecchio è moribondo, o già morto:
è sollevato da tanti, tra la confusione, le grida: cacciato
in una vettura, che parte di corsa per l'ospedale. La scena
esterna risulterà evidente attraverso le grida confuse e
scomposte della folla, tra le quali, dopo un grande urlo e
le prime acutissime esclamazioni: — «<i>Ah! ah! Dio! Dio!
Ajuto! Ajuto!</i>» possono emerger queste: «<i>Poveretto!</i>» — «<i>Schiacciato!</i>» — «<i>Dà
addietro!</i>» — «<i>Ecco che scappa!</i>» — «<i>È
scappato!</i>» — «<i>No! No! Afferralo! Afferralo</i>» — «<i>È
<span class="pagenum" id="Page_22">[22]</span>
morto!</i>» — «<i>È un vecchio!</i>» — «<i>Correte! Correte!</i>» — «<i>Tenetelo!</i>» — «<i>Schiacciato!</i>» — «<i>È
morto!</i>» — «<i>Ho
sterzato! Ho sterzato!</i>» — «<i>No, lui: m'è venuto addosso!</i>» — «<i>Non
è vero!</i>» — «<i>È stato lui! lui!</i>» — «<i>In galera!</i>» — «<i>Fucilarli!</i>» — «<i>Largo!
largo!</i>» — «<i>No, no! Non è
morto!</i>» — «<i>Uh, poveretto!</i>» — «<i>Corri, corri!</i>» — «<i>Alla
Consolazione!</i>» — «<i>Meglio a S. Giacomo!</i>» — «<i>Il cappello,
oh!, il cappello!</i>» — «<i>Povero vecchio!</i>» — «<i>Assassini!
assassini!</i>» — Sulla scena l'agitazione della folla
sottostante si ripercuote nelle mosse e nelle esclamazioni
dei tre affacciati.
</p>
</div>

<p class="speaker">
<span class="smcap">Onoria</span>
</p>

<p>
È morto.... è morto.... Oh poveretto.... Uh, tenetelo,
tenetelo.... Voleva scappare.... Che faccia! E si
difende, oh!... L'ha schiacciato come una ranocchia!
</p>

<p class="speaker">
<span class="smcap">Ersilia</span>
</p>

<p class="center">
(<i>allontanandosi con orrore dalla finestra</i>)
</p>

<p>
Dio, che spettacolo, che spettacolo!
</p>

<p class="speaker">
<span class="smcap">Ludovico</span>
</p>

<p class="center">
(<i>richiudendo la finestra</i>)
</p>

<p>
Sarà qualche povero vecchio impiegato. — Signora
Onoria, chiuda, chiuda, perdio!
</p>

<p class="speaker">
<span class="smcap">Onoria</span>
</p>

<p>
Se lo sono portato! Sarà morto!
</p>

<p class="speaker">
<span class="smcap">Ludovico</span>
</p>

<p>
Se non è morto, non arriverà all'ospedale.
</p>

<p class="speaker">
<span class="smcap">Onoria</span>
</p>

<p>
Vado giù, vado giù a domandare! Che disgrazia!
Che disgrazia! (<i>via di fretta per la comune</i>).
</p>

<p>
<span class="pagenum" id="Page_23">[23]</span>
</p>

<p class="speaker">
<span class="smcap">Ludovico</span>
</p>

<p>
Per un budello così lercio, che nei giorni di
pioggia non si sa più come camminarci, un traffico
indiavolato di carrozze, di carri, d'automobili. E ci
fanno anche il mercato! Hanno il coraggio di farci
anche il mercato!
</p>

<p class="speaker">
<span class="smcap">Ersilia</span>
</p>

<p class="center">
(<i>dopo una pausa, con gli occhi fissi, impauriti</i>)
</p>

<p>
La strada.... Che orrore!
</p>

<p class="speaker">
<span class="smcap">Ludovico</span>
</p>

<p>
E che scuola, per chi scrive! Si libera degli impedimenti
volgari, l'immaginazione. Come se si campasse
sulle nuvole! Ma la strada c'è, con la gente
che vi passa, i rumori della vita; la vita degli altri,
estranea ma presente, che frastorna, interrompe, intralcia,
contraria, deforma.... Noi vogliamo stare insieme,
comporre insieme una bella favola? Sì, e supponi
che fossi stato io, per caso, giù nella strada,
investito. Che staresti a fare più qua, tu? Ma già
t'avvenne d'avere interrotta la vita così, da un caso
imprevisto; la caduta di quella bambina dalla terrazza
(<i>Pausa</i>).
</p>

<p class="speaker">
<span class="smcap">Ersilia</span>
</p>

<p class="center">
(<i>assorta, tentennando lievemente il capo</i>)
</p>

<p>
Servire.... obbedire.... non potere esser niente....
Un abito di servizio, sciupato, che ogni sera si appende
al muro, a un chiodo. Dio, che cosa spaventosa,
non sentirsi più pensata da nessuno! — Nella
<span class="pagenum" id="Page_24">[24]</span>
strada.... — Vidi la mia vita, non so, col senso che
non esistesse più, come sognata.... con le cose che
mi stavano attorno, le rare persone che passavano
per quel giardino di mezzogiorno, gli alberi.... quei
sedili.... — e non volli, non volli esser più niente....
</p>

<p class="speaker">
<span class="smcap">Ludovico</span>
</p>

<p>
Ah no — questo — vedi? — questo non è vero.
</p>

<p class="speaker">
<span class="smcap">Ersilia</span>
</p>

<p>
Come non è vero? Mi volli uccidere!
</p>

<p class="speaker">
<span class="smcap">Ludovico</span>
</p>

<p>
Già! Già! Ma creando tutto un romanzo&nbsp;—
</p>

<p class="speaker">
<span class="smcap">Ersilia</span>
</p>

<p class="center">
(<i>di nuovo aombrata</i>)
</p>

<p>
Come, creando? Credi che abbia inventato?
</p>

<p class="speaker">
<span class="smcap">Ludovico</span>
</p>

<p>
No no; dico in me, che lo creasti in me, inconsapevolmente,
raccontando i tuoi casi.
</p>

<p class="speaker">
<span class="smcap">Ersilia</span>
</p>

<p>
Quando mi raccolsero in quel giardino&nbsp;—
</p>

<p class="speaker">
<span class="smcap">Ludovico</span>
</p>

<p>
— sì; e poi all'ospedale. Scusa, come non volesti
essere più niente, se fosti la pietà di quanti lessero
codesti tuoi casi in quel giornale? Tu non sai la
commozione che si diffuse in tutta la città alla narrazione
di essi, l'interesse che suscitasti. Ne hai
una prova in me!
</p>

<p>
<span class="pagenum" id="Page_25">[25]</span>
</p>

<p class="speaker">
<span class="smcap">Ersilia</span>
</p>

<p class="center">
(<i>con ansia che nasce da quella diffidenza</i>)
</p>

<p>
E ce l'hai ancora?
</p>

<p class="speaker">
<span class="smcap">Ludovico</span>
</p>

<p>
Che cosa?
</p>

<p class="speaker">
<span class="smcap">Ersilia</span>
</p>

<p>
Quel giornale! Vorrei leggerlo, vorrei leggerlo.
Ce l'hai ancora?
</p>

<p class="speaker">
<span class="smcap">Ludovico</span>
</p>

<p>
Credo, sì. Devo averlo conservato.
</p>

<p class="speaker">
<span class="smcap">Ersilia</span>
</p>

<p>
Cercalo, cercalo! Fammelo vedere!
</p>

<p class="speaker">
<span class="smcap">Ludovico</span>
</p>

<p>
Ma no! Perchè vuoi tornare adesso a turbarti?
</p>

<p class="speaker">
<span class="smcap">Ersilia</span>
</p>

<p>
Fammelo vedere, per piacere! Voglio leggere,
voglio leggere quello che scrissero.
</p>

<p class="speaker">
<span class="smcap">Ludovico</span>
</p>

<p>
Ma quello stesso che dicesti tu, suppongo.
</p>

<p class="speaker">
<span class="smcap">Ersilia</span>
</p>

<p>
Non ricordo più bene quello che dissi in quel
momento, capirai! — Voglio vedere. Cercalo!
</p>

<p class="speaker">
<span class="smcap">Ludovico</span>
</p>

<p>
Chi sa dove l'avrò messo! Col mio disordine....
Lascia. Poi lo cercheremo insieme.
</p>

<p>
<span class="pagenum" id="Page_26">[26]</span>
</p>

<p class="speaker">
<span class="smcap">Ersilia</span>
</p>

<p>
Raccontava tutto, a lungo?
</p>

<p class="speaker">
<span class="smcap">Ludovico</span>
</p>

<p>
Uh, più di tre colonne di cronaca. D'estate, capirai,
i giornalisti — càpita un caso come il tuo — una
bazza: riempiono il giornale.
</p>

<p class="speaker">
<span class="smcap">Ersilia</span>
</p>

<p>
E di lui, di lui, che dicevano?
</p>

<p class="speaker">
<span class="smcap">Ludovico</span>
</p>

<p>
Mah, che ti aveva ingannata.
</p>

<p class="speaker">
<span class="smcap">Ersilia</span>
</p>

<p>
No, dico di.... di quell'altro!
</p>

<p class="speaker">
<span class="smcap">Ludovico</span>
</p>

<p>
Del console?
</p>

<p class="speaker">
<span class="smcap">Ersilia</span>
</p>

<p class="center">
(<i>vivamente contrariata</i>)
</p>

<p>
Diceva il console?
</p>

<p class="speaker">
<span class="smcap">Ludovico</span>
</p>

<p>
Il nostro console a Smirne.
</p>

<p class="speaker">
<span class="smcap">Ersilia</span>
</p>

<p class="center">
(<i>c. s.</i>)
</p>

<p>
Oh Dio mio, anche il nome della città? M'avevano
promesso di non dirlo!
</p>

<p class="speaker">
<span class="smcap">Ludovico</span>
</p>

<p>
Oh sì! I giornalisti....
</p>

<p>
<span class="pagenum" id="Page_27">[27]</span>
</p>

<p class="speaker">
<span class="smcap">Ersilia</span>
</p>

<p>
Ma che bisogno ce n'era? Il fatto restava tal
quale anche senza la determinazione del luogo e
della qualità delle persone. Ma che dicevano?
</p>

<p class="speaker">
<span class="smcap">Ludovico</span>
</p>

<p>
Che dopo la caduta della bambina dalla terrazza&nbsp;—
</p>

<p class="speaker">
<span class="smcap">Ersilia</span>
</p>

<p class="center">
(<i>coprendosi il volto con le mani</i>)
</p>

<p>
Povera piccina mia! Povera piccina!
</p>

<p class="speaker">
<span class="smcap">Ludovico</span>
</p>

<p>
— s'era dimostrato d'una crudeltà feroce.
</p>

<p class="speaker">
<span class="smcap">Ersilia</span>
</p>

<p>
Non lui! La moglie, la moglie!
</p>

<p class="speaker">
<span class="smcap">Ludovico</span>
</p>

<p>
Anche lui, dicevano.
</p>

<p class="speaker">
<span class="smcap">Ersilia</span>
</p>

<p>
Ma no! La moglie.... — Dio mio!
</p>

<p class="speaker">
<span class="smcap">Ludovico</span>
</p>

<p>
Perchè gelosa di te. — Eh, me l'immagino! — Un
gendarme&nbsp;—
</p>

<p class="speaker">
<span class="smcap">Ersilia</span>
</p>

<p>
No! Che! Piccola — magra ruvida gialla — un
limone!
</p>

<p>
<span class="pagenum" id="Page_28">[28]</span>
</p>

<p class="speaker">
<span class="smcap">Ludovico</span>
</p>

<p>
Oh guarda! Io.... Ma sai come la vedo viva:
così, alta, nera, con le ciglia giunte: potrei dipingerla!
</p>

<p class="speaker">
<span class="smcap">Ersilia</span>
</p>

<p>
Ma tu vedi tutto il contrario! Chi sa come allora
vedevi anche me! No no: è invece come ti
dico io.
</p>

<p class="speaker">
<span class="smcap">Ludovico</span>
</p>

<p>
Già, ma è che a me, veramente, serviva un donnone,
perchè vedo la bambina gracile gracile.
</p>

<p class="speaker">
<span class="smcap">Ersilia</span>
</p>

<p>
Ma che gracile! Oh Dio, la mia Mimmetta?
</p>

<p class="speaker">
<span class="smcap">Ludovico</span>
</p>

<p>
Io Titti difatti la chiamavo.
</p>

<p class="speaker">
<span class="smcap">Ersilia</span>
</p>

<p>
Ma che Titti, Mimmetta! Mimmetta! Un fiore,
ti dico. Traballava tutta su quelle gambottole rosee!
A ogni passino le sobbalzavano perfino le guance
e tutte quelle boccole d'oro! Voleva bene a me, a
me soltanto!
</p>

<p class="speaker">
<span class="smcap">Ludovico</span>
</p>

<p>
E anche di questo, naturalmente, lei sarà stata
gelosa.
</p>

<p class="speaker">
<span class="smcap">Ersilia</span>
</p>

<p>
Eh, altro! Di questo soprattutto! E fu lei, sai?
lei, quando venne quell'altro, in crociera&nbsp;—
</p>

<p>
<span class="pagenum" id="Page_29">[29]</span>
</p>

<p class="speaker">
<span class="smcap">Ludovico</span>
</p>

<p>
— il tenente di vascello?
</p>

<p class="speaker">
<span class="smcap">Ersilia</span>
</p>

<p>
— sì; lei, lei a crearmi attorno, quella notte — apposta — l'incanto
che mi doveva perdere; là, sola,
in quel giardino, come inebbriata, con quelle palme,
gli odori.... quegli odori....
</p>

<p class="speaker">
<span class="smcap">Ludovico</span>
</p>

<p>
È bella, è bella, perchè sa così di mare, di sole,
di notte orientale, la tua storia!
</p>

<p class="speaker">
<span class="smcap">Ersilia</span>
</p>

<p>
Se non l'avessi sofferta&nbsp;—
</p>

<p class="speaker">
<span class="smcap">Ludovico</span>
</p>

<p>
— con quella strega: me l'immagino! — Ma è la
perfidia, capisci? di chi non ha mai goduto, e sa che
il godimento apparecchiato insidiosamente a un'altra
sarà presto scontato col più amaro disinganno.... — Bellissimo!
</p>

<p class="speaker">
<span class="smcap">Ersilia</span>
</p>

<p>
L'avessi vista.... — Materna! — Perchè lui aveva
formalmente chiesto la mia mano a lei e al console,
a cui ero affidata. — Uh, tutte le larghezze! — E
poi, quando lui partì.... Dio, come si fa a cambiare
tutt'a un tratto, da così a così? — Una vessazione
che non ti dico; niente più che le andasse bene:
avvilirmi minuto per minuto. E alla fine, incolpata
della disgrazia&nbsp;—
</p>

<p>
<span class="pagenum" id="Page_30">[30]</span>
</p>

<p class="speaker">
<span class="smcap">Ludovico</span>
</p>

<p>
— mentre era stata lei a mandarti fuori di casa
per non so che servizio!
</p>

<p class="speaker">
<span class="smcap">Ersilia</span>
</p>

<p class="center">
(<i>subito voltandosi impressionata e contrariata</i>)
</p>

<p>
Chi l'ha detto?
</p>

<p class="speaker">
<span class="smcap">Ludovico</span>
</p>

<p>
Era scritto nel giornale.
</p>

<p class="speaker">
<span class="smcap">Ersilia</span>
</p>

<p>
Anche questo?
</p>

<p class="speaker">
<span class="smcap">Ludovico</span>
</p>

<p>
L'avrai detto tu....
</p>

<p class="speaker">
<span class="smcap">Ersilia</span>
</p>

<p>
Ma no.... io non ricordo.... non credo....
</p>

<p class="speaker">
<span class="smcap">Ludovico</span>
</p>

<p>
Possibile che l'abbia immaginato io, allora?
O l'avrà forse inventato il giornalista per colorir
meglio la crudeltà di quel licenziamento su due piedi,
senza neanche volerti pagare il viaggio di ritorno.
Questo è vero!
</p>

<p class="speaker">
<span class="smcap">Ersilia</span>
</p>

<p>
Questo sì! questo sì!
</p>

<p class="speaker">
<span class="smcap">Ludovico</span>
</p>

<p>
Quasi avessi dovuto tu, invece, pagar loro la
figlia!
</p>

<p>
<span class="pagenum" id="Page_31">[31]</span>
</p>

<p class="speaker">
<span class="smcap">Ersilia</span>
</p>

<p>
E me ne minacciò, difatti; sì: me ne avrebbe accusato
come d'un delitto, se non avesse temuto che
sarebbero venute fuori certe cose&nbsp;—
</p>

<p class="speaker">
<span class="smcap">Ludovico</span>
</p>

<p>
— sul conto di lei? — Ah, dunque vedi che è
vero?
</p>

<p class="speaker">
<span class="smcap">Ersilia</span>
</p>

<p class="center">
(<i>turbata</i>)
</p>

<p>
No.... non voglio dire.... non voglio dire.... Mi dispiace
anzi, se hanno stampato che fu lei a mandarmi
fuori. — Non vorrei pensare più a nulla, adesso,
di quanto avvenne là. — Penso al viaggio, a quello
che soffersi. Sono sicura che se ne venne con me,
su quel piroscafo, la bambina morta, per non restare
là coi suoi cattivi genitori. — Ho questa impressione:
che la perdetti, quando scesi dall'albergo, quella sera.
</p>

<p class="speaker">
<span class="smcap">Ludovico</span>
</p>

<p>
Ma appena arrivata qua, scusa, non andasti a
cercar di lui?
</p>

<p class="speaker">
<span class="smcap">Ersilia</span>
</p>

<p>
Dove? Non sapevo l'indirizzo. Gli scrivevo fermo
in posta. Andai al Ministero della Marina. Mi dissero
che non era più in servizio.
</p>

<p class="speaker">
<span class="smcap">Ludovico</span>
</p>

<p>
Ma dovevi rintracciarlo, perchè ti desse conto
dell'inganno, del delitto, perdio, che aveva commesso!
</p>

<p>
<span class="pagenum" id="Page_32">[32]</span>
</p>

<p class="speaker">
<span class="smcap">Ersilia</span>
</p>

<p>
Non mi son saputa mai far valere.
</p>

<p class="speaker">
<span class="smcap">Ludovico</span>
</p>

<p>
T'aveva promesso di sposarti!
</p>

<p class="speaker">
<span class="smcap">Ersilia</span>
</p>

<p>
M'avvilii. — Come mi dissero ch'era alla vigilia
del matrimonio, l'impressione di questo tradimento,
così crudo, inaspettato, fu tanta, che — m'avvilii.
Non avevo più neanche due lire nella borsetta;
e.... andare come una mendicante.... (<i>Si porta il fazzoletto
agli occhi. Poi, fissando il vuoto</i>) Nel giardino,
stringendo nella mano quelle compresse di veleno,
ripensai alla bambina e mi feci coraggio col pensiero
di lei, che avendola perduta la sera avanti,
sarei andata a ritrovarla.
</p>

<p class="speaker">
<span class="smcap">Ludovico</span>
</p>

<p>
Via, via, via! Non bisogna più pensare a codeste
cose, adesso! Su, animo!
</p>

<p class="speaker">
<span class="smcap">Ersilia</span>
</p>

<p class="center">
(<i>dopo una pausa, con un sorriso mestissimo</i>)
</p>

<p>
Sì, ma almeno — almeno fammi esser «quella»!
</p>

<p class="speaker">
<span class="smcap">Ludovico</span>
</p>

<p>
Quella, chi?
</p>

<p class="speaker">
<span class="smcap">Ersilia</span>
</p>

<p>
Quella che tu immaginasti. Dio mio, se fui, almeno
una volta, qualche cosa, per come tu hai detto,
<span class="pagenum" id="Page_33">[33]</span>
voglio essere io, nel tuo romanzo: io «questa»,
come sono! — Mi pare un tradimento, scusa, che
tu ci debba vedere un'altra.
</p>

<p class="speaker">
<span class="smcap">Ludovico</span>
</p>

<p class="center">
(<i>ridendo</i>)
</p>

<p>
Oh, bella! Come un'appropriazione indebita, ti
pare?
</p>

<p class="speaker">
<span class="smcap">Ersilia</span>
</p>

<p>
Ma sì, dei miei casi, della mia vita; io che non
volli più viverla; io che ne soffrii fino alla disperazione,
scusa, ho diritto, mi pare, di vivere almeno
nel racconto che tu ne farai — che sarà bello, oh
bello come quell'altro tuo romanzo che ho letto.... — aspetta....
com'è intitolato?... ah, «L'Esclusa»,
ecco, «L'Esclusa».
</p>

<p class="speaker">
<span class="smcap">Ludovico</span>
</p>

<p>
«L'Esclusa?» Eh no, carina: sbagli. «L'Esclusa»
non è un romanzo mio.
</p>

<p class="speaker">
<span class="smcap">Ersilia</span>
</p>

<p class="center">
(<i>restando</i>)
</p>

<p>
Non è tuo?
</p>

<p class="speaker">
<span class="smcap">Ludovico</span>
</p>

<p>
No.
</p>

<p class="speaker">
<span class="smcap">Ersilia</span>
</p>

<p>
Oh guarda! Mi pareva....
</p>

<p class="speaker">
<span class="smcap">Ludovico</span>
</p>

<p>
È d'uno scrittore, che io anzi particolarmente
non posso soffrire.
</p>

<p>
<span class="pagenum" id="Page_34">[34]</span>
</p>

<p class="speaker">
<span class="smcap">Ersilia</span>
</p>

<p class="center">
(<i>mortificata, si copre il volto con una mano</i>)
</p>

<p>
Oh Dio....
</p>

<p class="speaker">
<span class="smcap">Ludovico</span>
</p>

<p>
Ma no, ma no! Non te ne curare. Avrai confuso.
</p>

<p class="speaker">
<span class="smcap">Ersilia</span>
</p>

<p class="center">
(<i>con la mano ancora sul volto si mette a piangere</i>)
</p>

<p class="speaker">
<span class="smcap">Ludovico</span>
</p>

<p>
Ma dici sul serio? Ne piangi? Eh via! Che vuoi
che me ne importi, se hai sbagliato, attribuendomi un
brutto romanzo che non ho scritto?
</p>

<p class="speaker">
<span class="smcap">Ersilia</span>
</p>

<p>
No.... è che.... tutto è così nella mia vita.... Non
mi.... non mi riesce mai nulla....
</p>

<div class="blockquote">
<p>
Si sente picchiare alla comune.
</p>
</div>

<p class="speaker">
<span class="smcap">Ludovico</span>
</p>

<p>
Chi è? Avanti.
</p>

<div class="blockquote">
<p>
Entra la signora <span class="smcap">Onoria</span> tutta miele, goffamente intenerita.
</p>
</div>

<p class="speaker">
<span class="smcap">Onoria</span>
</p>

<p>
Permesso? (<i>Cerca con gli occhi Ersilia</i>) Dov'è?
(<i>Resta, e batte le mani pietosamente vedendola nell'atto
di asciugarsi gli occhi</i>) Oh, piange?
</p>

<p class="speaker">
<span class="smcap">Ludovico</span>
</p>

<p class="center">
(<i>stupito, non comprendendo quel cambiamento improvviso</i>)
</p>

<p>
Che cos'è?
</p>

<p>
<span class="pagenum" id="Page_35">[35]</span>
</p>

<p class="speaker">
<span class="smcap">Onoria</span>
</p>

<p>
Ma me lo poteva dire, santo Dio, che la signorina
era quella del giornale! La signorina Drei, Ersilia
Drei, è vero? Oh poverina, poverina! Sono
tanto contenta, sa? che lei sia guarita, e che sia qua.
</p>

<p class="speaker">
<span class="smcap">Ludovico</span>
</p>

<p>
Come l'ha saputo, lei? scusi?
</p>

<p class="speaker">
<span class="smcap">Onoria</span>
</p>

<p>
Oh, bella, e non ho letto il giornale?
</p>

<p class="speaker">
<span class="smcap">Ludovico</span>
</p>

<p>
No, dico, che sia lei, come l'ha saputo?
</p>

<p class="speaker">
<span class="smcap">Onoria</span>
</p>

<p>
Ah, perchè è venuto — guardi (<i>gli porge un
biglietto da visita</i>) — il giornalista che ha raccontato
la storia.
</p>

<p class="speaker">
<span class="smcap">Ludovico</span>
</p>

<p>
Qua?
</p>

<p class="speaker">
<span class="smcap">Ersilia</span>
</p>

<p class="center">
(<i>turbata, di scatto</i>)
</p>

<p>
Il giornalista?
</p>

<p class="speaker">
<span class="smcap">Ludovico</span>
</p>

<p>
E che cosa vuole da me?
</p>

<p class="speaker">
<span class="smcap">Onoria</span>
</p>

<p>
Dice che ha da domandare spiegazioni urgenti
alla signorina.
</p>

<p>
<span class="pagenum" id="Page_36">[36]</span>
</p>

<p class="speaker">
<span class="smcap">Ersilia</span>
</p>

<p class="center">
(<i>c. s.</i>)
</p>

<p>
Spiegazioni?
</p>

<p class="speaker">
<span class="smcap">Ludovico</span>
</p>

<p>
Ma basta, ormai, perdio!
</p>

<p class="speaker">
<span class="smcap">Ersilia</span>
</p>

<p class="center">
(<i>smarrendosi sempre più nel turbamento</i>)
</p>

<p>
Che spiegazioni?
</p>

<p class="speaker">
<span class="smcap">Ludovico</span>
</p>

<p>
E chi gli ha detto poi che la signorina si trovava
qua?
</p>

<p class="speaker">
<span class="smcap">Onoria</span>
</p>

<p>
Io non lo so.
</p>

<p class="speaker">
<span class="smcap">Ersilia</span>
</p>

<p class="center">
(<i>subito, a Ludovico</i>)
</p>

<p>
Neanch'io! Non sapevo neppure, quando parlai
con lui, che sarei venuta qua.... da te....
</p>

<p class="speaker">
<span class="smcap">Ludovico</span>
</p>

<p class="center">
(<i>quasi tra sè</i>)
</p>

<p>
Ah, ho capito! ho capito! Sarà stato quel chiacchierone.... — (<i>A
Ersilia</i>) Che vuoi fare? Vuoi che
passi?
</p>

<p class="speaker">
<span class="smcap">Ersilia</span>
</p>

<p>
Ma no.... io non so.... che spiegazioni debbo
dargli?
</p>

<p class="speaker">
<span class="smcap">Ludovico</span>
</p>

<p>
Vado io a sentire. (<i>Esce per la comune</i>).
</p>

<p>
<span class="pagenum" id="Page_37">[37]</span>
</p>

<p class="speaker">
<span class="smcap">Onoria</span>
</p>

<p>
Oh povera figliuola, se sapesse che pianto, che
pianto ho fatto leggendo nel giornale, tutta la sua
storia!
</p>

<p class="speaker">
<span class="smcap">Ersilia</span>
</p>

<p class="center">
(<i>con grande ambascia, senza darle ascolto, guardando
verso l'uscio</i>)
</p>

<p>
Ma che vorranno, adesso?
</p>

<p class="speaker">
<span class="smcap">Onoria</span>
</p>

<p class="center">
(<i>confusa</i>)
</p>

<p>
Ma, forse.... chi sa....
</p>

<p class="speaker">
<span class="smcap">Ersilia</span>
</p>

<p class="center">
(<i>disperandosi</i>)
</p>

<p>
Oh Dio, io non posso più reggere a nessuna
sorpresa.
</p>

<p class="speaker">
<span class="smcap">Onoria</span>
</p>

<p>
Si sente male?
</p>

<p class="speaker">
<span class="smcap">Ersilia</span>
</p>

<p>
Ma si, tanto! — Qua.... (<i>accenna la bocca dello
stomaco</i>) Soffoco! — Mi hanno salvata; ma.... chi sa
che male mi sarà rimasto qua. Non mi posso neanche
toccare. E alle reni, poi, uno spasimo, così fitto,
fitto.... (<i>smania e geme</i>) Oh Dio mio....
</p>

<div class="blockquote">
<p>
Scatta d'improvviso e viene su dalla via il suono
sguajato d'un organetto.
</p>
</div>

<p class="speaker">
<span class="smcap">Onoria</span>
</p>

<p>
Si slacci, si slacci....
</p>

<p>
<span class="pagenum" id="Page_38">[38]</span>
</p>

<p class="speaker">
<span class="smcap">Ersilia</span>
</p>

<p>
No, no.... (<i>Urtata, offesa dal suono dell'organetto</i>)
Ah, per carità, lo faccia andar via!
</p>

<p class="speaker">
<span class="smcap">Onoria</span>
</p>

<p>
Sì, subito! (<i>Caccia in tasca la mano per prendere
il portamonete</i>) Subito! (<i>Corre alla finestra;
la apre; chiama giù il sonatore ambulante, gli fa
segno che se ne vada; ma quello seguita a sonare;
e allora lei, buttandogli una manciata di soldi, gli
grida</i>) Ci sono malati! (<i>e ripete il gesto: «Andate
via!» Il suono s'interrompe a un tratto. Ella chiude
la finestra e riaccorre a Ersilia</i>) Ecco fatto, ecco
fatto! Dia ascolto a me, si slacci....
</p>

<p class="speaker">
<span class="smcap">Ersilia</span>
</p>

<p>
No.... E come? Bisogna che mi tenga su.... Ho
tanta paura che neanche questo duri....
</p>

<p class="speaker">
<span class="smcap">Onoria</span>
</p>

<p>
Che cosa?
</p>

<p class="speaker">
<span class="smcap">Ersilia</span>
</p>

<p>
Sono così disperata, se sapesse.... così disperata....
Non mi posso reggere.... Questa fascetta — ah (<i>se
la stira</i>) — non la sopporto. (<i>Si sente dalla comune
la voce di Ludovico che invita qualcuno a entrare</i>).
</p>

<p class="speaker">
<span class="smcap">Ludovico</span>
</p>

<p>
No no, avanti; passi.
</p>

<div class="blockquote">
<p>
Entra il giornalista <span class="smcap">Alfredo Cantavalle</span>, seguito
da <span class="smcap">Ludovico Nota</span>. Il Cantavalle è un giovanottone napoletano
<span class="pagenum" id="Page_39">[39]</span>
che vorrebbe essere elegante, tanto che porta
perfino il monocolo, e Dio sa con quanto stento. Buon
figliuolo. Fronte bassa e molti capelli, ma ancora come di
ragazzaccio di scuola; viso lungo e grasso e rubicondo;
grosse gambe di forma feminea su cui i calzoni pigliano
subito il grinzo.
</p>
</div>

<p class="speaker">
<span class="smcap">Cantavalle</span>
</p>

<p>
Permesso? — Oh, cara signorina mia: mi riconoscete?
</p>

<p class="speaker">
<span class="smcap">Ludovico</span>
</p>

<p class="center">
(<i>Presentandolo</i>)
</p>

<p>
Il giornalista Alfredo Cantavalle.
</p>

<p class="speaker">
<span class="smcap">Ersilia</span>
</p>

<p>
Sì, ricordo.
</p>

<p class="speaker">
<span class="smcap">Cantavalle</span>
</p>

<p>
M'ha riconosciuto! (<i>Notando la signora Onoria</i>)
E.... la signora? Parente?
</p>

<p class="speaker">
<span class="smcap">Ludovico</span>
</p>

<p>
No. È la padrona di casa.
</p>

<p class="speaker">
<span class="smcap">Cantavalle</span>
</p>

<p>
Ah, piacere! (<i>S'inchina</i>). Perchè so che la signorina
non ha nessun parente. — Voi avete avuto qua
sotto, ho saputo, un grave investimento, eh?
</p>

<p class="speaker">
<span class="smcap">Ludovico</span>
</p>

<p>
Sì, d'un povero vecchio.
</p>

<p class="speaker">
<span class="smcap">Onoria</span>
</p>

<p>
Proprio qua sotto le finestre! Che spavento!
</p>

<p>
<span class="pagenum" id="Page_40">[40]</span>
</p>

<p class="speaker">
<span class="smcap">Cantavalle</span>
</p>

<p>
È morto.
</p>

<p class="speaker">
<span class="smcap">Onoria</span>
</p>

<p>
Ah, è morto? è morto?
</p>

<p class="speaker">
<span class="smcap">Cantavalle</span>
</p>

<p>
Sissignora. Prima d'arrivare all'ospedale.
</p>

<p class="speaker">
<span class="smcap">Onoria</span>
</p>

<p>
E chi era? chi era?
</p>

<p class="speaker">
<span class="smcap">Cantavalle</span>
</p>

<p>
Ancora non si sa. (<i>Rivolgendosi a Ersilia</i>) Signorina,
mi permettete che io mi compiaccia — non
solo con voi, del vostro scampato pericolo — ma
un poco anche con me? Eh sì, della bella fortuna
che ho avuto, e che è ridondata in tanto vostro favore:
dico d'aver commosso con la mia povera prosa,
raccontando la vostra storia pietosissima, un illustre
scrittore! (<i>A Ludovico</i>) Ma che pazzia, Maestro, va
dicendo quel vostro amico? Voi avete commessa la
vostra più bella azione! (<i>Rivolgendosi di nuovo a
Ersilia</i>) E non vi potete immaginare, signorina, il
piacere che ne ho!
</p>

<p class="speaker">
<span class="smcap">Ersilia</span>
</p>

<p>
Sì, è stata veramente per me una fortuna.
</p>

<p class="speaker">
<span class="smcap">Ludovico</span>
</p>

<p>
Lasciamo andare, lasciamo andare!
</p>

<p>
<span class="pagenum" id="Page_41">[41]</span>
</p>

<p class="speaker">
<span class="smcap">Cantavalle</span>
</p>

<p>
No, Maestro! Per tante ragioni! Una fortuna,
perchè possiamo avere adesso la vostra testimonianza.
Vi par poco? Ora vi dirò.... Se posso parlare qua
davanti alla signora.... (<i>accenna alla signora Onoria</i>).
</p>

<p class="speaker">
<span class="smcap">Onoria</span>
</p>

<p class="center">
(<i>contrariata</i>)
</p>

<p>
Mi ritiro, ma.... badi che la signorina in questo
momento....
</p>

<p class="speaker">
<span class="smcap">Ludovico</span>
</p>

<p>
Ti senti male?
</p>

<p class="speaker">
<span class="smcap">Onoria</span>
</p>

<p>
Si sente molto male!
</p>

<p class="speaker">
<span class="smcap">Ludovico</span>
</p>

<p>
Che ti senti?
</p>

<p class="speaker">
<span class="smcap">Ersilia</span>
</p>

<p>
Non so.... non so: sudo freddo. Ho qui una
smania....
</p>

<p class="speaker">
<span class="smcap">Onoria</span>
</p>

<p>
Ma venga, dia ascolto a me; venga con me di
là.... (<i>accenna all'uscio in fondo</i>).
</p>

<p class="speaker">
<span class="smcap">Ersilia</span>
</p>

<p>
No, no....
</p>

<p class="speaker">
<span class="smcap">Onoria</span>
</p>

<p>
Ma sì, si metterà a letto....
</p>

<p class="speaker">
<span class="smcap">Ludovico</span>
</p>

<p>
Vai, vai, se ti senti così male.
</p>

<p>
<span class="pagenum" id="Page_42">[42]</span>
</p>

<p class="speaker">
<span class="smcap">Onoria</span>
</p>

<p>
Si slaccerà a letto....
</p>

<p class="speaker">
<span class="smcap">Ersilia</span>
</p>

<p>
No, grazie: mi lasci stare. Posso, posso resistere
per ora.
</p>

<p class="speaker">
<span class="smcap">Cantavalle</span>
</p>

<p>
Le conseguenze del veleno, si sa! Ma vedrà che,
adesso, con le cure&nbsp;—
</p>

<p class="speaker">
<span class="smcap">Ludovico</span>
</p>

<p>
— e la tranquillità!
</p>

<p class="speaker">
<span class="smcap">Onoria</span>
</p>

<p>
Io sono a sua disposizione, figliuola mia: si serva
di me, come vuole.... Se ha bisogno, mi chiami.
</p>

<p class="speaker">
<span class="smcap">Ersilia</span>
</p>

<p>
Sì, grazie, signora.
</p>

<p class="speaker">
<span class="smcap">Onoria</span>
</p>

<p>
E allora mi ritiro....
</p>

<p class="speaker">
<span class="smcap">Cantavalle</span>
</p>

<p>
Riverisco, signora.
</p>

<p class="speaker">
<span class="smcap">Onoria</span>
</p>

<p class="center">
(<i>piano, andandosene, a Ludovico</i>)
</p>

<p>
Non la facciano parlare! Un po' di considerazione!
Non vedono che faccia ha, povera creatura! (<i>via per
la comune Ludovico si reca a chiudere l'uscio</i>).
</p>

<p class="speaker">
<span class="smcap">Cantavalle</span>
</p>

<p>
Sono dolente del disturbo....
</p>

<p>
<span class="pagenum" id="Page_43">[43]</span>
</p>

<p class="speaker">
<span class="smcap">Ludovico</span>
</p>

<p class="center">
(<i>seccato</i>)
</p>

<p>
Vi prego, caro Cantavalle, di far presto!
</p>

<p class="speaker">
<span class="smcap">Cantavalle</span>
</p>

<p>
Due minuti, due minuti, caro Maestro!
</p>

<p class="speaker">
<span class="smcap">Ludovico</span>
</p>

<p>
Ma insomma, si può sapere che diavolo vuole ancora
codesto signor console?
</p>

<p class="speaker">
<span class="smcap">Ersilia</span>
</p>

<p class="center">
(<i>sbalordita, atterrita</i>)
</p>

<p>
Il console?
</p>

<p class="speaker">
<span class="smcap">Ludovico</span>
</p>

<p>
Lui, lui, già. (<i>A Cantavalle</i>) Bisogna metterlo a
posto!
</p>

<p class="speaker">
<span class="smcap">Ersilia</span>
</p>

<p class="center">
(<i>c. s.</i>)
</p>

<p>
Ma che forse è qua?
</p>

<p class="speaker">
<span class="smcap">Cantavalle</span>
</p>

<p>
Qua, sì: è venuto jeri a far l'ira di Dio al giornale,
signorina mia!
</p>

<p class="speaker">
<span class="smcap">Ersilia</span>
</p>

<p class="center">
(<i>tra sè, disperandosi</i>)
</p>

<p>
Oh Dio.... oh Dio....
</p>

<p class="speaker">
<span class="smcap">Ludovico</span>
</p>

<p>
E di che cosa vuole una smentita?
</p>

<p>
<span class="pagenum" id="Page_44">[44]</span>
</p>

<p class="speaker">
<span class="smcap">Cantavalle</span>
</p>

<p>
Ma di tutto, dice.
</p>

<p class="speaker">
<span class="smcap">Ersilia</span>
</p>

<p class="center">
(<i>a Cantavalle</i>)
</p>

<p>
Vede, vede il male che io non volevo, e che lei
m'aveva promesso di non fare?
</p>

<p class="speaker">
<span class="smcap">Cantavalle</span>
</p>

<p>
Io? Male? Che male?
</p>

<p class="speaker">
<span class="smcap">Ersilia</span>
</p>

<p>
Ma sì, di stampare il nome della città, la qualità
delle persone!
</p>

<p class="speaker">
<span class="smcap">Ludovico</span>
</p>

<p>
Ah, dunque una smentita generale? E come sarebbe?
</p>

<p class="speaker">
<span class="smcap">Cantavalle</span>
</p>

<p>
Perdonatemi, Maestro, rispondo alla signorina: — Il
nome, signorina mia — nome come nome — io
veramente non l'ho stampato.
</p>

<p class="speaker">
<span class="smcap">Ludovico</span>
</p>

<p>
Ma avete fatto benissimo a smascherare&nbsp;—
</p>

<p class="speaker">
<span class="smcap">Cantavalle</span>
</p>

<p>
— no; io ho detto: «Il nostro console a Smirne».
Che volete che sappia il pubblico che legge, chi sia
questo nostro console a Smirne? Non lo sapevo
neanche io; come non lo so neanche adesso. Tutto
mi potevo figurare, tranne che mi dovesse jeri piombare
come un fulmine in redazione!
</p>

<p>
<span class="pagenum" id="Page_45">[45]</span>
</p>

<p class="speaker">
<span class="smcap">Ersilia</span>
</p>

<p class="center">
(<i>di nuovo tra sè disperandosi</i>)
</p>

<p>
Dio mio.... Dio mio....
</p>

<p class="speaker">
<span class="smcap">Ludovico</span>
</p>

<p>
Ma è dunque venuto a Roma per questo?
</p>

<p class="speaker">
<span class="smcap">Cantavalle</span>
</p>

<p>
Non per questo, no! È venuto per la disgrazia
della figliuola (che noi abbiamo raccontato) — e perchè
la moglie, dice, è come impazzita. Non si può
più vedere là, dove avvenne la disgrazia, dice — e
si capisce!
</p>

<p class="speaker">
<span class="smcap">Ersilia</span>
</p>

<p>
Sì, lo diceva, lo diceva....
</p>

<p class="speaker">
<span class="smcap">Cantavalle</span>
</p>

<p>
Per chiedere un trasferimento, insomma, mi
spiego? Ha letto il giornale: (<i>si bacia la punta delle
dita</i>) un guajo, Maestro mio!
</p>

<p class="speaker">
<span class="smcap">Ludovico</span>
</p>

<p>
Ma perchè?
</p>

<p class="speaker">
<span class="smcap">Cantavalle</span>
</p>

<p>
Come, perchè? Ha una posizione ufficiale delicatissima
da difendere, voi capite: console! Minaccia
una querela al giornale, per diffamazione.
</p>

<p class="speaker">
<span class="smcap">Ludovico</span>
</p>

<p>
Una querela? Ma che diceva il giornale, infine,
di lui?
</p>

<p>
<span class="pagenum" id="Page_46">[46]</span>
</p>

<p class="speaker">
<span class="smcap">Cantavalle</span>
</p>

<p>
Un sacco di bugie, sostiene, a suo danno!
</p>

<p class="speaker">
<span class="smcap">Ludovico</span>
</p>

<p>
Bugie?
</p>

<p class="speaker">
<span class="smcap">Ersilia</span>
</p>

<p>
Io non so ancora che cosa lei abbia scritto su
lui, sulla moglie, su quella disgrazia.
</p>

<p class="speaker">
<span class="smcap">Cantavalle</span>
</p>

<p>
Vi posso giurare, signorina mia, che ho scritto
fedelmente quello che m'avete detto voi, nè più nè
meno. Col calore, sì, della commozione che ho provato,
ma senza alterare d'un punto nè i dati nè i
fatti. Potete vederlo voi stessa, del resto, leggendo
il giornale.
</p>

<p class="speaker">
<span class="smcap">Ludovico</span>
</p>

<p class="center">
(<i>che s'è recato a frugare tra le carte della scrivania</i>)
</p>

<p>
Devo averlo.... devo averlo....
</p>

<p class="speaker">
<span class="smcap">Cantavalle</span>
</p>

<p>
Non ve ne curate, Maestro, ve lo manderò io.
(<i>A Ersilia</i>) Dovete vedere, scusate, signorina, l'attenzione
che ho voluto avere per voi. Sono venuto
qua per sapere come debbo regolarmi contro il reclamo
e la minaccia di questo signore.
</p>

<p class="speaker">
<span class="smcap">Ersilia</span>
</p>

<p class="center">
(<i>balzando in piedi, con uno scatto convulso d'ira e
d'indignazione, dice quasi a denti stretti</i>)
</p>

<p>
Ma non ha nulla da reclamare, nulla da minacciare,
lui!
</p>

<p>
<span class="pagenum" id="Page_47">[47]</span>
</p>

<p class="speaker">
<span class="smcap">Cantavalle</span>
</p>

<p>
E tanto meglio, allora! tanto meglio!
</p>

<p class="speaker">
<span class="smcap">Ersilia</span>
</p>

<p class="center">
(<i>subito abbattendosi sulla greppina</i>)
</p>

<p>
Ah Dio.... Come mi sento male.... come mi sento
male! (<i>Presa da un pianto fitto, improvviso, scatta
rabbrividendo di tratto in tratto come in brevi nitriti,
che pajono anche risa, e infine s'abbandona
priva di sensi</i>).
</p>

<p class="speaker">
<span class="smcap">Ludovico</span>
</p>

<p class="center">
(<i>correndo a lei, premuroso, col Cantavalle, a sostenerla,
a confortarla</i>)
</p>

<p>
Ersilia, Ersilia! No!
</p>

<p class="speaker">
<span class="smcap">Cantavalle</span>
</p>

<p class="center">
(<i>c. s.</i>)
</p>

<p>
Signorina! Ma no! Per carità! State tranquilla!
</p>

<p class="speaker">
<span class="smcap">Ludovico</span>
</p>

<p>
Che hai? No! Non piangere così!
</p>

<p class="speaker">
<span class="smcap">Cantavalle</span>
</p>

<p>
Non ce n'è ragione, signorina!
</p>

<p class="speaker">
<span class="smcap">Ludovico</span>
</p>

<p>
Oh Dio, sviene! — Chiami, chiami la signora!
</p>

<p class="speaker">
<span class="smcap">Cantavalle</span>
</p>

<p class="center">
(<i>correndo alla comune</i>)
</p>

<p>
Signora! Signora!
</p>

<p>
<span class="pagenum" id="Page_48">[48]</span>
</p>

<p class="speaker">
<span class="smcap">Ludovico</span>
</p>

<p class="center">
(<i>gridando</i>)
</p>

<p>
Signora Onoria!
</p>

<p class="speaker">
<span class="smcap">Cantavalle</span>
</p>

<p>
Signora Onoria! Signora Onoria! (<i>Esce</i>)
</p>

<p class="speaker">
<span class="smcap">Ludovico</span>
</p>

<p>
No, no, Ersilia! Dio mio! Sii buona, sii buona....
Non è nulla!
</p>

<div class="blockquote">
<p>
Rientra <span class="smcap">Cantavalle</span> con la signora <span class="smcap">Onoria</span> che reca
in mano una fialetta di acqua antisterica.
</p>
</div>

<p class="speaker">
<span class="smcap">Onoria</span>
</p>

<p>
Eccomi! Eccomi! Oh, povera figliuola! Le reggano
la testa. Ecco, così! Povera figliuola! (<i>Le fa
annusare l'acqua antisterica</i>) Lo dicevo loro di non
farla parlare, di non turbarla!
</p>

<p class="speaker">
<span class="smcap">Cantavalle</span>
</p>

<p>
Ecco, ecco che rinviene!
</p>

<p class="speaker">
<span class="smcap">Ludovico</span>
</p>

<p>
Bisogna portarla di là, a letto!
</p>

<p class="speaker">
<span class="smcap">Onoria</span>
</p>

<p>
Aspetti, aspetti!
</p>

<p class="speaker">
<span class="smcap">Ludovico</span>
</p>

<p>
Ersilia!
</p>

<p class="speaker">
<span class="smcap">Onoria</span>
</p>

<p>
Su, su, figliuola mia! Ecco che è passato tutto! Su!
</p>

<p>
<span class="pagenum" id="Page_49">[49]</span>
</p>

<p class="speaker">
<span class="smcap">Ludovico</span>
</p>

<p>
Su, su, coraggio, Ersilia!
</p>

<p class="speaker">
<span class="smcap">Cantavalle</span>
</p>

<p>
Non è niente, non è niente, signorina!
</p>

<p class="speaker">
<span class="smcap">Ersilia</span>
</p>

<p class="center">
(<i>con voce quasi allegra, di stupore bambinesco</i>)
</p>

<p>
Oh Dio, sono caduta?
</p>

<p class="speaker">
<span class="smcap">Ludovico</span>
</p>

<p>
No, perchè? Ma ci hai fatto prendere uno spavento!
</p>

<p class="speaker">
<span class="smcap">Ersilia</span>
</p>

<p>
Non sono caduta?
</p>

<p class="speaker">
<span class="smcap">Ludovico</span>
</p>

<p>
Ti dico di no!
</p>

<p class="speaker">
<span class="smcap">Onoria</span>
</p>

<p>
Provi, provi se può levarsi in piedi!
</p>

<p class="speaker">
<span class="smcap">Ludovico</span>
</p>

<p>
Ecco, sì: piano piano!
</p>

<p class="speaker">
<span class="smcap">Ersilia</span>
</p>

<p>
Perchè? — M'è parso di cadere.... Come se tutt'a
un tratto, non so, fossi diventata di piombo.... (<i>Guarda
anche il Cantavalle, ma subito, appena lo vede, ne
ha come un terrore nervoso e balza in piedi</i>) Oh Dio,
no! no! (<i>Vacilla, è per cadere; subito Ludovico e la
signora Onoria la sorreggono</i>).
</p>

<p>
<span class="pagenum" id="Page_50">[50]</span>
</p>

<p class="speaker">
<span class="smcap">Ludovico</span>
</p>

<p>
Ma no, via, Ersilia, che cos'è?
</p>

<p class="speaker">
<span class="smcap">Ersilia</span>
</p>

<p class="center">
(<i>si ripara, convulsa, dalla vista del Cantavalle e
tenta di fuggire</i>)
</p>

<p>
Via! Via! Via!
</p>

<p class="speaker">
<span class="smcap">Onoria</span>
</p>

<p class="center">
(<i>c. s.</i>)
</p>

<p>
Sì, via, andiamo di là.... (<i>la conduce con Ludovico
verso l'uscio in fondo</i>).
</p>

<p class="speaker">
<span class="smcap">Ludovico</span>
</p>

<p>
Sul letto, sì! Ecco, ti sorreggiamo noi....
</p>

<p class="speaker">
<span class="smcap">Onoria</span>
</p>

<p>
Piano piano! E io starò con lei.... Si stenderà....
</p>

<p class="speaker">
<span class="smcap">Ludovico</span>
</p>

<p>
Un po' di riposo.... e tutto sarà finito....
</p>

<p class="speaker">
<span class="smcap">Ersilia</span>
</p>

<p>
Non posso vedere.... non posso sentire più nulla....
</p>

<p class="speaker">
<span class="smcap">Onoria</span>
</p>

<p class="center">
(<i>davanti all'uscio, a Ludovico</i>)
</p>

<p>
Lei resti qua, resti qua! Ci bado io! (<i>Via con
Ersilia per l'uscio in fondo</i>).
</p>

<p class="speaker">
<span class="smcap">Ludovico</span>
</p>

<p>
Mi pare che si potrebbe finire di tormentare
questa disgraziata!
</p>

<p>
<span class="pagenum" id="Page_51">[51]</span>
</p>

<p class="speaker">
<span class="smcap">Cantavalle</span>
</p>

<p>
Non lo dite a me, che ne sono tanto addolorato,
caro Maestro! Ma questo è niente! C'è purtroppo
un altro guajo, che la signorina ancora non sa!
</p>

<p class="speaker">
<span class="smcap">Ludovico</span>
</p>

<p>
Un altro guajo?
</p>

<p class="speaker">
<span class="smcap">Cantavalle</span>
</p>

<p>
Eh sì! È meglio che ve ne avverta. È venuto a
dirlo in redazione lui stesso, il console.
</p>

<p class="speaker">
<span class="smcap">Ludovico</span>
</p>

<p>
Ma mandatelo al diavolo!
</p>

<p class="speaker">
<span class="smcap">Cantavalle</span>
</p>

<p>
Aspettate! Non me ne dovrei vantare, ma colossale,
Maestro mio, è stato veramente colossale l'effetto
del mio «pezzo». Pare che la fidanzata del giovanotto,
indignata dall'inganno fatto qua alla signorina,
abbia mandato a monte il matrimonio, capite?
</p>

<p class="speaker">
<span class="smcap">Ludovico</span>
</p>

<p>
Ah sì?
</p>

<p class="speaker">
<span class="smcap">Cantavalle</span>
</p>

<p>
Colossale, come effetto! Tanto più che, scoperto
l'altarino, non solo l'indignazione della fidanzata,
ma pare abbia fatto nascere anche il rimorso in lui,
nel giovanotto, capite? Per la commozione generale
del suicidio come l'ho raccontato io! — Ha perduto
la testa!
</p>

<p>
<span class="pagenum" id="Page_52">[52]</span>
</p>

<p class="speaker">
<span class="smcap">Ludovico</span>
</p>

<p>
Quel tenente di vascello?
</p>

<p class="speaker">
<span class="smcap">Cantavalle</span>
</p>

<p>
Lui. Si chiama.... aspettate.... mi pare, Laspiga.
Totalmente la testa! — È venuto a dircelo il console.
</p>

<p class="speaker">
<span class="smcap">Ludovico</span>
</p>

<p>
E come lo sa, lui?
</p>

<p class="speaker">
<span class="smcap">Cantavalle</span>
</p>

<p>
Ma perchè pare che sia andato a trovarlo al Ministero
degli Esteri il padre della promessa sposa,
che gliel'ha detto.
</p>

<p class="speaker">
<span class="smcap">Ludovico</span>
</p>

<p>
Ah, è un bellissimo imbroglio!
</p>

<p class="speaker">
<span class="smcap">Cantavalle</span>
</p>

<p>
Già! Anche per voi, Maestro, che vi ci trovate
in mezzo.
</p>

<p class="speaker">
<span class="smcap">Ludovico</span>
</p>

<p>
Io?
</p>

<p class="speaker">
<span class="smcap">Cantavalle</span>
</p>

<p>
E io, come no? eh! Mi ci trovo in mezzo pure
io, minacciato d'una querela....
</p>

<p class="speaker">
<span class="smcap">Ludovico</span>
</p>

<p>
Ma questo padre della fidanzata?
</p>

<p class="speaker">
<span class="smcap">Cantavalle</span>
</p>

<p>
Fa il diavolo a quattro! Perchè la figlia, sì,
sulle prime s'è indignata; ma poi — capirete — alla
<span class="pagenum" id="Page_53">[53]</span>
vigilia delle nozze — pianti, convulsioni, disperazione — uno
scombussolamento.... — Siccome il
console conobbe questo Laspiga là a Smirne, ed
ebbe là la signorina come istitutrice&nbsp;—
</p>

<p class="speaker">
<span class="smcap">Ludovico</span>
</p>

<p>
— è andato a chiedere informazioni a lui?
</p>

<p class="speaker">
<span class="smcap">Cantavalle</span>
</p>

<p>
Pare!
</p>

<p class="speaker">
<span class="smcap">Ludovico</span>
</p>

<p>
E figuriamoci come gliel'avrà date! La incolpano
anche della morte della bambina!
</p>

<div class="blockquote">
<p>
A questo punto, dalla comune rimasta aperta si precipita
in iscena, esagitato, sconvolto, col pallore e il tremore
di chi non dorme da tante notti e ha quasi perduto
la testa, <span class="smcap">Franco Laspiga</span>. Ha ventisette anni, è biondo,
alto, smilzo, veste con eleganza.
</p>
</div>

<p class="speaker">
<span class="smcap">Franco</span>
</p>

<p>
Permesso? Scusino! — Ersilia? — Dov'è? dov'è?
È qua? Dov'è?
</p>

<p class="speaker">
<span class="smcap">Ludovico</span>
</p>

<p class="center">
(<i>sorpreso col Cantavalle dall'irruzione improvvisa</i>)
</p>

<p>
Ma come? Chi è lei?
</p>

<p class="speaker">
<span class="smcap">Franco</span>
</p>

<p>
Sono Franco Laspiga. Quello, per cui....
</p>

<p class="speaker">
<span class="smcap">Cantavalle</span>
</p>

<p>
Ah! Il signor Laspiga! — Eccolo qua!
</p>

<p>
<span class="pagenum" id="Page_54">[54]</span>
</p>

<p class="speaker">
<span class="smcap">Ludovico</span>
</p>

<p>
Qua anche lei?
</p>

<p class="speaker">
<span class="smcap">Franco</span>
</p>

<p>
Sono stato all'ospedale: era uscita! Sono corso
al giornale, dove ho saputo.... (<i>S'interrompe per
rivolgersi a Cantavalle</i>) Chiedo perdono: lei è lo
scrittore Ludovico Nota?
</p>

<p class="speaker">
<span class="smcap">Cantavalle</span>
</p>

<p>
No! Io? Eccolo!
</p>

<p class="speaker">
<span class="smcap">Franco</span>
</p>

<p>
Ah, è lei?
</p>

<p class="speaker">
<span class="smcap">Ludovico</span>
</p>

<p class="center">
(<i>seccatissimo</i>)
</p>

<p>
Io. Ma perdio, com'è? Lo sanno tutti, allora?
</p>

<p class="speaker">
<span class="smcap">Cantavalle</span>
</p>

<p>
Eh, Maestro, voi vi scordate chi siete!
</p>

<p class="speaker">
<span class="smcap">Ludovico</span>
</p>

<p class="center">
(<i>con stizza, alzando le braccia</i>)
</p>

<p>
Ma fatemi il piacere!
</p>

<p class="speaker">
<span class="smcap">Cantavalle</span>
</p>

<p>
Il vostro gesto ha fatto chiasso!
</p>

<p class="speaker">
<span class="smcap">Franco</span>
</p>

<p class="center">
(<i>stordito, confuso</i>)
</p>

<p>
Che gesto? Dio mio, mi dicano! Non è dunque
qua?
</p>

<p>
<span class="pagenum" id="Page_55">[55]</span>
</p>

<p class="speaker">
<span class="smcap">Ludovico</span>
</p>

<p class="center">
(<i>quasi inveendo contro Cantavalle</i>)
</p>

<p>
Non mi sono mica inteso di metterla in piazza,
io, e di mettermi in piazza con lei!
</p>

<p class="speaker">
<span class="smcap">Cantavalle</span>
</p>

<p>
Ma no! Che dite?
</p>

<p class="speaker">
<span class="smcap">Ludovico</span>
</p>

<p class="center">
(<i>furioso</i>)
</p>

<p>
Dico che mi sono seccato di tutto questo chiasso!
(<i>A Franco</i>) Lei può credere che la signorina è qua
da appena un'ora.
</p>

<p class="speaker">
<span class="smcap">Franco</span>
</p>

<p>
Ah, è qua? E dove? dove?
</p>

<p class="speaker">
<span class="smcap">Ludovico</span>
</p>

<p>
Sono andato a prenderla io all'uscita dall'ospedale.
Non sapeva dove andare e le ho offerto ricetto
in casa mia; pronto questa sera ad andarmene a
dormire all'albergo.
</p>

<p class="speaker">
<span class="smcap">Franco</span>
</p>

<p>
Io le sono grato....
</p>

<p class="speaker">
<span class="smcap">Ludovico</span>
</p>

<p class="center">
(<i>scoppiando, al colmo della stizza</i>)
</p>

<p>
Perchè m'è grato? Perchè non sono più un giovanotto?
Per questo m'è grato! Finiamola! Che cosa
vuole lei qua?
</p>

<p>
<span class="pagenum" id="Page_56">[56]</span>
</p>

<p class="speaker">
<span class="smcap">Franco</span>
</p>

<p class="center">
(<i>subito, con foga</i>)
</p>

<p>
Io? Riparare, signore, riparare! gettarmi ai suoi
piedi, farmi perdonare!
</p>

<p class="speaker">
<span class="smcap">Cantavalle</span>
</p>

<p>
Alla buon'ora! Bravo! Questo è da galantuomo!
</p>

<p class="speaker">
<span class="smcap">Ludovico</span>
</p>

<p>
Avrebbe potuto pensarci prima, mi pare!
</p>

<p class="speaker">
<span class="smcap">Franco</span>
</p>

<p>
Ha ragione, sì, non pensavo.... avevo voluto,
voluto scordarmene.... Ho passato giorni.... Ma dov'è?
Di là? Me la lascino vedere!
</p>

<p class="speaker">
<span class="smcap">Ludovico</span>
</p>

<p>
Ma non vorrei che in questo momento....
</p>

<p class="speaker">
<span class="smcap">Franco</span>
</p>

<p>
No; mi lasci parlare con lei, per carità!
</p>

<p class="speaker">
<span class="smcap">Cantavalle</span>
</p>

<p>
Sarebbe forse meglio prevenirla.
</p>

<p class="speaker">
<span class="smcap">Ludovico</span>
</p>

<p>
È a letto.
</p>

<p class="speaker">
<span class="smcap">Cantavalle</span>
</p>

<p>
Perchè forse, la gioja....
</p>

<p class="speaker">
<span class="smcap">Franco</span>
</p>

<p>
Ma sta ancora male? Sta ancora male?
</p>

<p>
<span class="pagenum" id="Page_57">[57]</span>
</p>

<p class="speaker">
<span class="smcap">Ludovico</span>
</p>

<p>
È svenuta, poco fa.
</p>

<p class="speaker">
<span class="smcap">Cantavalle</span>
</p>

<p>
È l'emozione, capirete, potrebbe....
</p>

<p class="speaker">
<span class="smcap">Franco</span>
</p>

<p class="center">
(<i>farneticando</i>)
</p>

<p>
Non pensavo, non credevo che quel sogno....
Dio mio, questa fine.... — D'un colpo, attraverso
la mia vita.... Me l'ha spezzata.... Tutte quelle grida
di giornalai.... Mi sono sentito come afferrare e gettare
a terra.... Grida, grida.... La mia fidanzata, il
padre di lei, la madre.... Anche per la scala, gli inquilini....
Corsi subito subito all'ospedale.... Non
me la lasciarono vedere.... Che male, che male ho
fatto a tutti! Vedo che tutto il mondo è pieno del
male che ho fatto. Me ne sento schiacciare. Debbo
riparare, debbo riparare!
</p>

<p class="speaker">
<span class="smcap">Cantavalle</span>
</p>

<p>
Ma sì, sì, bravo! Non ci vuol altro! È la soluzione
migliore, e io ne sono felice, Maestro! Felice!
</p>

<div class="blockquote">
<p>
Viene fuori a questo punto dall'uscio in fondo con
le mani per aria la signora <span class="smcap">Onoria</span> facendo cenno di tacere.
Subito richiude l'uscio e si fa avanti.
</p>
</div>

<p class="speaker">
<span class="smcap">Onoria</span>
</p>

<p>
Zitti! Zitti, per carità, chè ha sentito tutto!
</p>

<p class="speaker">
<span class="smcap">Franco</span>
</p>

<p>
Che ci sono qua io?
</p>

<p>
<span class="pagenum" id="Page_58">[58]</span>
</p>

<p class="speaker">
<span class="smcap">Onoria</span>
</p>

<p>
Appunto, sì, e trema tutta, si contorce! Minaccia
di buttarsi dalla finestra, se lei entra!
</p>

<p class="speaker">
<span class="smcap">Franco</span>
</p>

<p>
Come! Perchè? Non mi perdona?
</p>

<p class="speaker">
<span class="smcap">Cantavalle</span>
</p>

<p class="center">
(<i>contemporaneamente</i>)
</p>

<p>
Ma come! Anzi.... dovrebbe....
</p>

<p class="speaker">
<span class="smcap">Onoria</span>
</p>

<p>
No! È un angelo! Dice che non vuole!
</p>

<p class="speaker">
<span class="smcap">Ludovico</span>
</p>

<p>
Che cosa non vuole?
</p>

<p class="speaker">
<span class="smcap">Onoria</span>
</p>

<p class="center">
(<i>a Franco</i>)
</p>

<p>
Dice che lei deve ritornare dalla sua fidanzata!
</p>

<p class="speaker">
<span class="smcap">Franco</span>
</p>

<p class="center">
(<i>subito, forte, reciso</i>)
</p>

<p>
No! È finito! È finito tutto con quella!
</p>

<p class="speaker">
<span class="smcap">Onoria</span>
</p>

<p>
Non vuole che adesso per lei sia fatto male a
un'altra ragazza!
</p>

<p class="speaker">
<span class="smcap">Franco</span>
</p>

<p>
Ma no! A chi? Se è lei, lei, adesso, la mia fidanzata!
</p>

<p>
<span class="pagenum" id="Page_59">[59]</span>
</p>

<p class="speaker">
<span class="smcap">Onoria</span>
</p>

<p>
Non vuole più saperne!
</p>

<p class="speaker">
<span class="smcap">Franco</span>
</p>

<p>
Ma se sono venuto qua per farmi perdonare,
per compensarla di tutto il male che le ho fatto!
</p>

<p class="speaker">
<span class="smcap">Onoria</span>
</p>

<p>
Per carità, parli piano! Non si faccia sentire!
</p>

<p class="speaker">
<span class="smcap">Franco</span>
</p>

<p class="center">
(<i>a Ludovico</i>)
</p>

<p>
Vada, vada lei a dirglielo! A persuaderla!
</p>

<p class="speaker">
<span class="smcap">Ludovico</span>
</p>

<p>
Ma sì, è la riparazione giusta!
</p>

<p class="speaker">
<span class="smcap">Franco</span>
</p>

<p>
Le dica che non pensi più a nulla; che io sono
qua per lei; che il mio dovere prima di tutto è
verso di lei; e che non faccia nulla, per carità, contro
questa fortuna di poter riparare a tempo! Vada,
vada!
</p>

<div class="blockquote">
<p>
Ludovico entra nella camera in fondo.
</p>
</div>

<p class="speaker">
<span class="smcap">Onoria</span>
</p>

<p class="center">
(<i>ostinata</i>)
</p>

<p>
Lo fa per quell'altra!
</p>

<p class="speaker">
<span class="smcap">Franco</span>
</p>

<p class="center">
(<i>di scatto, con irritazione</i>)
</p>

<p>
Ma se già è sconcluso tutto con quella! Tutto
finito!
</p>

<p>
<span class="pagenum" id="Page_60">[60]</span>
</p>

<p class="speaker">
<span class="smcap">Onoria</span>
</p>

<p>
Non vuole! non vuole!
</p>

<p class="speaker">
<span class="smcap">Franco</span>
</p>

<p>
Ma come non vuole? Io ormai non posso più
tornare indietro! Per me, per me stesso non posso!
Perchè tutto, ora, m'è rivenuto avanti&nbsp;—
</p>

<p class="speaker">
<span class="smcap">Cantavalle</span>
</p>

<p>
Il passato! Eh già! La rievocazione!
</p>

<p class="speaker">
<span class="smcap">Franco</span>
</p>

<p>
Una cosa che, Dio mio, non so come, mi pareva
tanto lontana, tanto lontana! Come sognata! Tanto
che, non so, come se non fosse stata vera quella
notte lì, quella promessa.... — le promesse che si
fanno, perchè.... sì, perchè allora si devono fare&nbsp;—
</p>

<p class="speaker">
<span class="smcap">Cantavalle</span>
</p>

<p>
E poi passa tutto....
</p>

<p class="speaker">
<span class="smcap">Franco</span>
</p>

<p class="center">
(<i>seguitando con foga</i>)
</p>

<p>
— credetti, credetti di non dover più farmene scrupolo;
e che lo potessi, nonostante le lettere che ricevevo
da lei e che distruggevo come cose non serie.
È incredibile, incredibile come abbia potuto mentire,
mentire a me stesso; fare quello che ho fatto — mentre
per lei la mia promessa valeva, era tutto
vero, vero, e non quasi un sogno, come già per me!
<span class="pagenum" id="Page_61">[61]</span>
Tanto vero che, arrivata qua, il mio tradimento — adesso
lo capisco — è stato, è stato per lei come per
me, che l'ho toccata fra tutte quelle grida d'un colpo
la durezza della realtà che riviene d'un tratto avanti,
e schianta, annienta!
</p>

<div class="blockquote">
<p>
Rientra Ludovico, serio, turbato, risoluto.
</p>
</div>

<p class="speaker">
<span class="smcap">Ludovico</span>
</p>

<p>
Niente. No. Per il momento non è possibile.
</p>

<p class="speaker">
<span class="smcap">Franco</span>
</p>

<p>
Come non è possibile? Ma che dice? che dice?
</p>

<p class="speaker">
<span class="smcap">Ludovico</span>
</p>

<p>
Mi ha promesso che la vedrà domani.
</p>

<p class="speaker">
<span class="smcap">Franco</span>
</p>

<p>
Oh Dio, ma io questa notte impazzisco! No!
</p>

<p class="speaker">
<span class="smcap">Ludovico</span>
</p>

<p>
Non è possibile, le dico! In questo momento non
è possibile!
</p>

<p class="speaker">
<span class="smcap">Franco</span>
</p>

<p>
Non dormo da tre notti! Me le lascino dire almeno
una parola, per carità!
</p>

<p class="speaker">
<span class="smcap">Ludovico</span>
</p>

<p class="center">
(<i>fermo, quasi con durezza</i>)
</p>

<p>
Inutile insistere! (<i>Attenuando</i>) Sarebbe peggio
per lei, creda!
</p>

<p>
<span class="pagenum" id="Page_62">[62]</span>
</p>

<p class="speaker">
<span class="smcap">Franco</span>
</p>

<p>
Ma perchè?
</p>

<p class="speaker">
<span class="smcap">Ludovico</span>
</p>

<p>
La lasci riflettere questa notte. Io le ho parlato;
le ho detto....
</p>

<p class="speaker">
<span class="smcap">Franco</span>
</p>

<p>
Ma perchè non vuole? Se dice per quell'altra,
è tutto finito! Ma scusi, se ha voluto uccidersi per
me, perchè non vuole?
</p>

<p class="speaker">
<span class="smcap">Ludovico</span>
</p>

<p class="center">
(<i>perdendo la pazienza</i>)
</p>

<p>
Vorrà! Vorrà! Ma aspetti, santo Dio, che si
calmi!
</p>

<p class="speaker">
<span class="smcap">Cantavalle</span>
</p>

<p>
E si calmi anche lei!
</p>

<p class="speaker">
<span class="smcap">Franco</span>
</p>

<p>
Non posso.... non posso....
</p>

<p class="speaker">
<span class="smcap">Ludovico</span>
</p>

<p class="center">
(<i>rabbonendosi di nuovo</i>)
</p>

<p>
Dia ascolto a me! Io ho fiducia che domani
si persuaderà! (<i>Alla signora Onoria</i>) Vada, vada lei,
intanto, la prego! Non la lasci sola!
</p>

<p class="speaker">
<span class="smcap">Onoria</span>
</p>

<p class="center">
(<i>accorrendo</i>)
</p>

<p>
Sì, sì, eccomi, eccomi.... Ma accendano, non ci
si vede più! (<i>Via per l'uscio in fondo. Ludovico gira
la chiavetta della luce</i>).
</p>

<p>
<span class="pagenum" id="Page_63">[63]</span>
</p>

<p class="speaker">
<span class="smcap">Ludovico</span>
</p>

<p>
Noi intanto andiamo via.
</p>

<p class="speaker">
<span class="smcap">Franco</span>
</p>

<p>
Ma non debbo neanche vederla?
</p>

<p class="speaker">
<span class="smcap">Ludovico</span>
</p>

<p>
Domattina la vedrà, le parlerà. Ci sarò anch'io.
Adesso andiamo! (<i>Gli fa cenno d'avviarsi per uscire</i>).
</p>

<p class="speaker">
<span class="smcap">Cantavalle</span>
</p>

<p>
Vedrà che per forza riconoscerà che è la soluzione
migliore.
</p>

<p class="speaker">
<span class="smcap">Ludovico</span>
</p>

<p class="center">
(<i>avviandosi anche lui</i>)
</p>

<p>
Per adesso bisogna lasciarla tranquilla: soffre,
si dibatte.... Venga, venga.
</p>

<p class="speaker">
<span class="smcap">Franco</span>
</p>

<p class="center">
(<i>davanti alla comune</i>)
</p>

<p>
Ma io credevo che, anzi, con la mia venuta....
</p>

<p class="speaker">
<span class="smcap">Ludovico</span>
</p>

<p class="center">
(<i>a Cantavalle spingendolo a uscire</i>)
</p>

<p>
Avanti, avanti.
</p>

<p class="speaker">
<span class="smcap">Cantavalle</span>
</p>

<p>
Grazie, Maestro. (<i>Esce</i>).
</p>

<p>
<span class="pagenum" id="Page_64">[64]</span>
</p>

<p class="speaker">
<span class="smcap">Ludovico</span>
</p>

<p class="center">
(<i>a Franco c. s.</i>)
</p>

<p>
Passi. — La sua venuta, anzi....
</p>

<div class="blockquote">
<p>
Via, con Franco, richiudendo dall'esterno la comune.
La scena rimane per un momento vuota. Si sentono i rumori
della via. Poi l'uscio in fondo s'apre, ed entra agitatissima
nell'atto di riagganciarsi ancora il busto <span class="smcap">Ersilia</span>,
seguita dalla signora <span class="smcap">Onoria</span>. La scena seguente va recitata
con estrema concitazione.
</p>
</div>

<p class="speaker">
<span class="smcap">Ersilia</span>
</p>

<p>
No, no, voglio andarmene, voglio andarmene!
</p>

<p class="speaker">
<span class="smcap">Onoria</span>
</p>

<p>
Ma dove, dove vuole andarsene?
</p>

<p class="speaker">
<span class="smcap">Ersilia</span>
</p>

<p>
Non lo so! Andarmene!
</p>

<p class="speaker">
<span class="smcap">Onoria</span>
</p>

<p>
È una pazzia!
</p>

<p class="speaker">
<span class="smcap">Ersilia</span>
</p>

<p>
Sparire, sparire! Giù per la strada! Non lo so!
(<i>Prende il cappellino per rimetterselo</i>).
</p>

<p class="speaker">
<span class="smcap">Onoria</span>
</p>

<p class="center">
(<i>trattenendola</i>)
</p>

<p>
No, no; io non glielo lascerò fare!
</p>

<p class="speaker">
<span class="smcap">Ersilia</span>
</p>

<p>
Mi lasci, mi lasci! Non voglio più restare qua!
</p>

<p>
<span class="pagenum" id="Page_65">[65]</span>
</p>

<p class="speaker">
<span class="smcap">Onoria</span>
</p>

<p>
Ma perchè?
</p>

<p class="speaker">
<span class="smcap">Ersilia</span>
</p>

<p>
Perchè non voglio più sentire, non voglio più
vedere nessuno!
</p>

<p class="speaker">
<span class="smcap">Onoria</span>
</p>

<p>
E vuol dire che domani lei non lo vedrà!
</p>

<p class="speaker">
<span class="smcap">Ersilia</span>
</p>

<p>
No, no, nessuno! Mi lasci andare, per carità.
</p>

<p class="speaker">
<span class="smcap">Onoria</span>
</p>

<p>
Nessuno! nessuno! Lo dirò io al signor Nota!
Non dubiti!
</p>

<p class="speaker">
<span class="smcap">Ersilia</span>
</p>

<p>
Che colpa ho io se mi hanno salvata?
</p>

<p class="speaker">
<span class="smcap">Onoria</span>
</p>

<p>
Lei, colpa? Ma che dice, colpa?
</p>

<p class="speaker">
<span class="smcap">Ersilia</span>
</p>

<p>
M'accusano! m'accusano!
</p>

<p class="speaker">
<span class="smcap">Onoria</span>
</p>

<p>
No! Chi l'accusa?
</p>

<p class="speaker">
<span class="smcap">Ersilia</span>
</p>

<p>
Tutti, tutti! Non ha sentito?
</p>

<p>
<span class="pagenum" id="Page_66">[66]</span>
</p>

<p class="speaker">
<span class="smcap">Onoria</span>
</p>

<p>
Ma no! Se è venuto per farsi perdonare!
</p>

<p class="speaker">
<span class="smcap">Ersilia</span>
</p>

<p>
Che perdonare! Ho parlato di lui, perchè credevo
di dover morire! Ora basta, ora basta!
</p>

<p class="speaker">
<span class="smcap">Onoria</span>
</p>

<p>
E va bene! Basta! Lei lo dirà domani al signor
Nota....
</p>

<p class="speaker">
<span class="smcap">Ersilia</span>
</p>

<p>
Volevo restare qua in pace....
</p>

<p class="speaker">
<span class="smcap">Onoria</span>
</p>

<p>
E perchè non può restare, se vuole?
</p>

<p class="speaker">
<span class="smcap">Ersilia</span>
</p>

<p>
Perchè vedrà che lo faranno seccare, stancare!
</p>

<p class="speaker">
<span class="smcap">Onoria</span>
</p>

<p>
Il signor Nota?
</p>

<p class="speaker">
<span class="smcap">Ersilia</span>
</p>

<p>
L'ha detto!
</p>

<p class="speaker">
<span class="smcap">Onoria</span>
</p>

<p>
No, non credo! Ha un po' la testa per aria;
ma è buono, vedrà che è buono in fondo, il signor
Nota.
</p>

<p>
<span class="pagenum" id="Page_67">[67]</span>
</p>

<p class="speaker">
<span class="smcap">Ersilia</span>
</p>

<p>
Ma c'è quell'altro.... quell'altro....
</p>

<p class="speaker">
<span class="smcap">Onoria</span>
</p>

<p>
Chi?
</p>

<p class="speaker">
<span class="smcap">Ersilia</span>
</p>

<p>
Quell'altro, ch'io non volevo neanche nominare!
Ha già minacciato una querela al giornale!
</p>

<p class="speaker">
<span class="smcap">Onoria</span>
</p>

<p>
Il console?
</p>

<p class="speaker">
<span class="smcap">Ersilia</span>
</p>

<p>
Lui! Non mi lascerà più in pace; — (<i>Di nuovo,
insorgendo, disperata</i>) Oh Dio, oh Dio! Me ne lasci
andare! Me ne lasci andare!
</p>

<p class="speaker">
<span class="smcap">Onoria</span>
</p>

<p>
Ma no! Si calmi, Dio mio! Ci penserà il signor
Nota a tenerlo a posto, quest'altro! Che vuole che
le faccia, infine, dopo il modo con cui l'ha trattata?
Si calmi, via; si calmi.... (<i>Ersilia s'abbatte,
sfinita, su una seggiola</i>) Vede che non si regge
neanche in piedi?
</p>

<p class="speaker">
<span class="smcap">Ersilia</span>
</p>

<p class="center">
(<i>disperatamente</i>)
</p>

<p>
È vero, è vero.... Oh Dio, come devo fare?
</p>

<p>
<span class="pagenum" id="Page_68">[68]</span>
</p>

<p class="speaker">
<span class="smcap">Onoria</span>
</p>

<p>
Ritorni a letto, sia buona! Le porterò qualche
ristoro. Poi riposerà tranquilla....
</p>

<p class="speaker">
<span class="smcap">Ersilia</span>
</p>

<p class="center">
(<i>piano, timida, voltandosi a lei per una di quelle intime
confidenze sottintese che si fanno tra loro le
donne</i>)
</p>

<p>
Ma lei capisce che.... che sono così come m'ha
veduta, e....
</p>

<p class="speaker">
<span class="smcap">Onoria</span>
</p>

<p>
E?
</p>

<p class="speaker">
<span class="smcap">Ersilia</span>
</p>

<p>
Non ho nulla.... nulla, con me.... Avevo all'albergo,
dov'ero scesa, una valigina: non so che ne
sia più. L'avranno sequestrata.
</p>

<p class="speaker">
<span class="smcap">Onoria</span>
</p>

<p>
Penseremo domani a ritirarla. Non si dia pena.
Manderò, o andrò io stessa.
</p>

<p class="speaker">
<span class="smcap">Ersilia</span>
</p>

<p class="center">
(<i>c. s.</i>)
</p>

<p>
Già, ma ora.... ora sono nuda.
</p>

<p class="speaker">
<span class="smcap">Onoria</span>
</p>

<p class="center">
(<i>subito, amorevole e premurosa</i>)
</p>

<p>
Ma penserò io, penserò io a tutto! Lei vada a
<span class="pagenum" id="Page_69">[69]</span>
letto, che ci sono qua io! Vada, vada, che io torno
subito; faccio presto.... (<i>Via per la comune</i>).
</p>

<div class="blockquote">
<p>
Ersilia resta un po' seduta, si guarda intorno come
smarrita, poi reclina il capo da un lato, disperatamente
stanca. Ma respira male; si passa una mano sulla fronte
ghiaccia; ha paura di sentirsi di nuovo mancare; si alza;
va ad aprire una finestra. I rumori della via, col sopravvenire
della sera, si sono prima diradati, poi son quasi
cessati del tutto. Una frotta di giovinastri passa, schiamazzando;
uno canta sguajatamente una canzonetta sentimentale;
ma il canto a un tratto si spezza tra sghignazzate e
urla. Ersilia che è tornata a sedere presso la tavola, aspetta
che la frotta di quei giovinastri s'allontani e che i rumori
sguajati giù cessino; e dice con gli occhi sbarrati, quasi
senza voce:
</p>
</div>

<p class="speaker">
<span class="smcap">Ersilia</span>
</p>

<p>
La strada....
</p>

<p class="pad2 center large">
TELA
</p>

<div class="chapter">
<p>
<span class="pagenum" id="Page_70">[70]</span>
</p>

<h2>ATTO SECONDO</h2>
</div>

<div class="blockquote">
<p>
La stessa scena del primo Atto, la mattina seguente.
</p>

<p>
Entrano dalla comune, seguiti da <span class="smcap">Emma</span>, <span class="smcap">Franco Laspiga</span>
e <span class="smcap">Ludovico Nota</span>. Ludovico ha il cappello in capo.
Franco posa il suo sulla prima seggiola accanto alla comune.
Poco dopo anche Ludovico poserà il suo.
</p>
</div>

<p class="speaker">
<span class="smcap">Ludovico</span>
</p>

<p class="center">
(<i>a Emma</i>)
</p>

<p>
La signora Onoria?
</p>

<p class="speaker">
<span class="smcap">Emma</span>
</p>

<p>
È di là, (<i>indica l'uscio in fondo</i>) con la signorina.
</p>

<p class="speaker">
<span class="smcap">Ludovico</span>
</p>

<p>
Sapete com'è stata la signorina stanotte?
</p>

<p class="speaker">
<span class="smcap">Emma</span>
</p>

<p>
Ah, male! Ha sofferto tanto! Credo che non abbia
dormito mai. E neanche la signora.
</p>

<p class="speaker">
<span class="smcap">Franco</span>
</p>

<p>
Se avessi potuto parlarle jeri sera!
</p>

<p>
<span class="pagenum" id="Page_71">[71]</span>
</p>

<p class="speaker">
<span class="smcap">Ludovico</span>
</p>

<p class="center">
(<i>a Emma</i>)
</p>

<p>
Entrate piano piano, e dite alla signora Onoria
che ci sono qua io.
</p>

<p class="speaker">
<span class="smcap">Emma</span>
</p>

<p>
Sissignore. (<i>S'avvia per l'uscio in fondo</i>).
</p>

<p class="speaker">
<span class="smcap">Ludovico</span>
</p>

<p>
È arrivata posta?
</p>

<p class="speaker">
<span class="smcap">Emma</span>
</p>

<p class="center">
(<i>voltandosi</i>)
</p>

<p>
Sissignore. Lì sulla scrivania. (<i>Apre senza far
rumore l'uscio in fondo; esce</i>).
</p>

<p class="speaker">
<span class="smcap">Ludovico</span>
</p>

<p class="center">
(<i>andando a prendere la posta sulla scrivania, a Franco</i>)
</p>

<p>
S'accomodi, intanto, s'accomodi.
</p>

<p class="speaker">
<span class="smcap">Franco</span>
</p>

<p>
No, grazie. Non posso star seduto.
</p>

<p class="speaker">
<span class="smcap">Ludovico</span>
</p>

<p class="center">
(<i>sbuffando</i>)
</p>

<p>
Oh Dio, apro un po'! (<i>Apre una delle finestre,
e si mette a sfogliar la posta, che è solo di giornali.
I rumori della via si fanno più distinti, misti a quelli
del mercato della mattina. A un certo punto, urtato,
richiude e s'avvicina a Franco con un giornale e un
dito per segno su una notizia della cronaca</i>) Guardi
qua; legga, legga qua. (<i>Gli dà il giornale</i>).
</p>

<p>
<span class="pagenum" id="Page_72">[72]</span>
</p>

<p class="speaker">
<span class="smcap">Franco</span>
</p>

<p class="center">
(<i>dopo aver letto</i>)
</p>

<p>
Una smentita?
</p>

<p class="speaker">
<span class="smcap">Ludovico</span>
</p>

<p>
Già. Dice che la pubblicheranno domani.
</p>

<div class="blockquote">
<p>
Entra per l'uscio in fondo la signora <span class="smcap">Onoria</span>, seguita
da <span class="smcap">Emma</span> che se ne va dalla comune.
</p>
</div>

<p class="speaker">
<span class="smcap">Franco</span>
</p>

<p class="center">
(<i>vedendola entrare, ansioso</i>)
</p>

<p>
Ah, ecco, ecco....
</p>

<p class="speaker">
<span class="smcap">Onoria</span>
</p>

<p class="center">
(<i>agitando in aria le mani</i>)
</p>

<p>
Che nottata! Che nottata!
</p>

<p class="speaker">
<span class="smcap">Franco</span>
</p>

<p>
E che fa? Non viene?
</p>

<p class="speaker">
<span class="smcap">Onoria</span>
</p>

<p>
Se potrà. Sa che c'è anche lei; l'ha supposto;
ma non la turbi, per carità! S'era un po' assopita
in mattinata.
</p>

<p class="speaker">
<span class="smcap">Ludovico</span>
</p>

<p>
E con questo fracasso della via....
</p>

<p>
<span class="pagenum" id="Page_73">[73]</span>
</p>

<p class="speaker">
<span class="smcap">Onoria</span>
</p>

<p>
No. È entrata la donna a dir che c'era lei con
un altro signore, e s'è svegliata. Ho temuto tanto
che s'opponesse come jer sera.
</p>

<p class="speaker">
<span class="smcap">Franco</span>
</p>

<p class="center">
(<i>come a scongiurare</i>)
</p>

<p>
No! No!
</p>

<p class="speaker">
<span class="smcap">Onoria</span>
</p>

<p>
No, difatti; ha detto che le vuol parlare.
</p>

<p class="speaker">
<span class="smcap">Franco</span>
</p>

<p>
Ah! bene! Si sarà persuasa!
</p>

<p class="speaker">
<span class="smcap">Ludovico</span>
</p>

<p>
Ma sì! E se non è ancora persuasa, vedrà che
la persuaderemo noi.
</p>

<p class="speaker">
<span class="smcap">Onoria</span>
</p>

<p>
Ho i miei dubbi su questo. Jeri sera, come se
ne sono andati via loro, se ne voleva scappare.
</p>

<p class="speaker">
<span class="smcap">Ludovico</span>
</p>

<p>
Scappare?
</p>

<p class="speaker">
<span class="smcap">Franco</span>
</p>

<p>
E dove? Perchè scappare?
</p>

<p class="speaker">
<span class="smcap">Onoria</span>
</p>

<p>
Chi lo sa? Via! — Ho dovuto tanto lottare per
trattenerla! Ma io non so, non so come l'abbiano
fatta uscire dall'ospedale: non è ancora guarita!
</p>

<p>
<span class="pagenum" id="Page_74">[74]</span>
</p>

<p class="speaker">
<span class="smcap">Ludovico</span>
</p>

<p class="center">
(<i>un po' seccato, con freddezza</i>)
</p>

<p>
Ma veramente, quando è stata con me....
</p>

<p class="speaker">
<span class="smcap">Onoria</span>
</p>

<p>
No, che! Ha sofferto pene d'inferno a sorreggersi,
a non far parere che soffriva. Teme tanto che
lei si stanchi!
</p>

<p class="speaker">
<span class="smcap">Ludovico</span>
</p>

<p>
Io? Ma no.... Ora piuttosto (<i>e accenna a Franco</i>).
</p>

<p class="speaker">
<span class="smcap">Franco</span>
</p>

<p>
Sì, sì, la guarirò io! la curerò, la curerò io!
</p>

<p class="speaker">
<span class="smcap">Onoria</span>
</p>

<p>
Io vado di là un momento a riposarmi: non ne
posso più: casco dal sonno! Oh ma se ci fosse bisogno
di me....
</p>

<p class="speaker">
<span class="smcap">Ludovico</span>
</p>

<p>
Sì, vada vada.
</p>

<p class="speaker">
<span class="smcap">Onoria</span>
</p>

<p>
Mi facciano chiamare! (<i>S'avvia per la comune,
ma torna indietro, rivolgendosi a Ludovico</i>) Oh, guardi
che la poverina non ha più nulla con sè. Le hanno
sequestrato la valigia; all'albergo, non so, o in questura.
Bisognerebbe incaricarsi di ritirarla!
</p>

<p>
<span class="pagenum" id="Page_75">[75]</span>
</p>

<p class="speaker">
<span class="smcap">Ludovico</span>
</p>

<p>
Sì, sì, ci penseremo.
</p>

<p class="speaker">
<span class="smcap">Onoria</span>
</p>

<p>
Ma presto, oggi stesso! È.... (<i>sta per dire: nuda,
si trattiene; esclama</i>) Dio mio, e si deve pur comparire!
Ci pensa lei?
</p>

<p class="speaker">
<span class="smcap">Franco</span>
</p>

<p>
Ci penserò io, ci penserò io!
</p>

<p class="speaker">
<span class="smcap">Onoria</span>
</p>

<p>
Credo che sarebbe meglio ci pensasse lei, signor
Nota.
</p>

<p class="speaker">
<span class="smcap">Ludovico</span>
</p>

<p class="center">
(<i>di nuovo seccato</i>)
</p>

<p>
E va bene! (<i>Riprendendosi, con altro tono</i>) Aspettiamo
adesso che lei dica.... (<i>allude a Ersilia</i>).
</p>

<p class="speaker">
<span class="smcap">Onoria</span>
</p>

<p>
Per carità, sia buono!
</p>

<p class="speaker">
<span class="smcap">Ludovico</span>
</p>

<p class="center">
(<i>con stizza</i>)
</p>

<p>
Ah, mi piace! È lei, ora, a raccomandarmela; lei
che jeri....
</p>

<p class="speaker">
<span class="smcap">Onoria</span>
</p>

<p>
Ma jeri io non sapevo! Mi pare, Dio mio, come
quando per istrada si vede tra una frotta di canacci
<span class="pagenum" id="Page_76">[76]</span>
capitare sperduta una bestiolina, che tutti — non si
sa perchè — più è mansa, e più le saltano addosso
e la addentano, la strappano. È così smarrita, avvilita,
poverina!
</p>

<p class="speaker">
<span class="smcap">Ludovico</span>
</p>

<p class="center">
(<i>c. s.</i>)
</p>

<p>
Ma anche a me, capirà, pare adesso un'altra cosa.
</p>

<p class="speaker">
<span class="smcap">Onoria</span>
</p>

<p>
Chi? Lei? (<i>allude, con pena, a Ersilia</i>).
</p>

<p class="speaker">
<span class="smcap">Ludovico</span>
</p>

<p>
Ma tutta questa storia, che m'ero immaginata
finita, e così diversa! Non si può dar di peggio.
Prima, il giornalista con la sua cronaca; ora qua il
signore (<i>indica Franco</i>); e poi quel signor console,
ancora tra i piedi, che protesta.... (<i>A Franco</i>) Ha
visto nel giornale?
</p>

<p class="speaker">
<span class="smcap">Franco</span>
</p>

<p>
Ma il console Grotti è dunque qua?
</p>

<p class="speaker">
<span class="smcap">Ludovico</span>
</p>

<p class="center">
(<i>con vivacità per dare ragione della sua stizza</i>)
</p>

<p>
Qua, qua anche lui, qua tutti! E pare che il padre
della sua fidanzata sia anche andato a trovarlo.
</p>

<p class="speaker">
<span class="smcap">Franco</span>
</p>

<p class="center">
(<i>stupito, turbandosi</i>)
</p>

<p>
Il padre della mia fidanzata? E perchè?
</p>

<p>
<span class="pagenum" id="Page_77">[77]</span>
</p>

<p class="speaker">
<span class="smcap">Ludovico</span>
</p>

<p>
Ma, non so, per avere informazioni!
</p>

<p class="speaker">
<span class="smcap">Franco</span>
</p>

<p class="center">
(<i>indignato</i>)
</p>

<p>
E che cosa pretendono ancora? Dopo avermi
chiuso la porta in faccia! Ah dunque, anche il console
Grotti s'è messo contro di lei? (<i>indica l'uscio
in fondo, alludendo a Ersilia</i>).
</p>

<p class="speaker">
<span class="smcap">Onoria</span>
</p>

<p>
Eh, tutti contro di lei!
</p>

<p class="speaker">
<span class="smcap">Ludovico</span>
</p>

<p>
Pare. Anzi, è certo. Capirà, io vivo qua assorto
in quello che scrivo.
</p>

<p class="speaker">
<span class="smcap">Franco</span>
</p>

<p class="center">
(<i>quasi tra sè, con rabbia</i>)
</p>

<p>
Vorrei sapere per qual ragione, il console Grotti....
</p>

<p class="speaker">
<span class="smcap">Ludovico</span>
</p>

<p>
Ma lo saprà lui! Per conto mio, le dico, m'ero
interessato a un caso di vita: cose, persone; naturalmente
come me l'ero immaginate. Ora, tutto questo
strascico, tutto questo arruffìo, sì, dico.... — ecco,
m'ha guastato, m'ha guastato tutto. — Ma per fortuna,
c'è qua ora lei.
</p>

<p>
<span class="pagenum" id="Page_78">[78]</span>
</p>

<p class="speaker">
<span class="smcap">Franco</span>
</p>

<p>
Sì, sì! Ci sono io, ci sono io!
</p>

<p class="speaker">
<span class="smcap">Onoria</span>
</p>

<p>
Basta. Io allora vado. (<i>Congiungendo le mani,
per raccomandarsi</i>) Vedano un po'! (<i>Via per la
comune</i>).
</p>

<p class="speaker">
<span class="smcap">Franco</span>
</p>

<p class="center">
(<i>risoluto, con foga</i>)
</p>

<p>
Penso di riportarmela lontano. Ho modo, ho
modo, con le mie aderenze. Ah, lontano, lontano!
</p>

<p class="speaker">
<span class="smcap">Ludovico</span>
</p>

<p>
Ma non si esalti troppo! Vede che cosa capita?
</p>

<p class="speaker">
<span class="smcap">Franco</span>
</p>

<p>
Già! Ma, e lei? (<i>Allude a Ersilia</i>).
</p>

<p class="speaker">
<span class="smcap">Ludovico</span>
</p>

<p>
Eh, mi pare che ne sia la prova più disgraziata.
La vittima.
</p>

<p class="speaker">
<span class="smcap">Franco</span>
</p>

<p>
Sì, ma perchè? Perchè io, appunto per «non
esaltarmi troppo», come lei dice, l'ho tradita, tradendo
prima di tutti me stesso! Ho lasciato il mare,
il mare, per affogare così, qua, nel pantano della
vita ordinaria.
</p>

<p class="speaker">
<span class="smcap">Ludovico</span>
</p>

<p>
Eh, purtroppo, a un certo punto....
</p>

<p>
<span class="pagenum" id="Page_79">[79]</span>
</p>

<p class="speaker">
<span class="smcap">Franco</span>
</p>

<p class="center">
(<i>con crescente foga</i>)
</p>

<p>
No! No! quando ci lasciamo persuadere che non
è possibile vivere come s'è sognato, e che è difficile,
inattuabile quello che nel sogno ci pareva facile. Facile,
tanto che si toccava!
</p>

<p class="speaker">
<span class="smcap">Ludovico</span>
</p>

<p>
Già! Ma perchè in certi momenti, caro signore,
l'anima si libera di tutte le miserie comuni.
</p>

<p class="speaker">
<span class="smcap">Franco</span>
</p>

<p>
Ecco, sissignore!
</p>

<p class="speaker">
<span class="smcap">Ludovico</span>
</p>

<p>
Balza su dai piccoli ostacoli dell'esistenza quotidiana;
non ne avverte più i minuti bisogni e si
scrolla d'addosso cure meschine e mediocri doveri.
</p>

<p class="speaker">
<span class="smcap">Franco</span>
</p>

<p>
Benissimo! E così sciolta, così libera, respira,
palpita in un'aria fervida, infiammata, ove anche le
cose più difficili, le dicevo, diventano facilissime.
</p>

<p class="speaker">
<span class="smcap">Ludovico</span>
</p>

<p>
E tutto è fluido e agevole, come in un'ebbrezza
divina. Sì. Ma sono momenti, caro signore!
</p>

<p>
<span class="pagenum" id="Page_80">[80]</span>
</p>

<p class="speaker">
<span class="smcap">Franco</span>
</p>

<p class="center">
(<i>subito con forza</i>)
</p>

<p>
Perchè l'animo nostro cede, non sa resistere:
ecco perchè!
</p>

<p class="speaker">
<span class="smcap">Ludovico</span>
</p>

<p class="center">
(<i>sorridendo</i>)
</p>

<p>
No no. Perchè lei non sa che bei tiri le giuoca e
che scherzi le combina, che graziose sorprese intanto
le prepara la sua anima, respirando, palpitando nell'aereo
fervore di quei momenti, sciolta d'ogni freno,
destituita d'ogni riflessione, accesa, abbagliata in
quella fiamma di sogno. Lei non se n'accorge: ma un
bel giorno — un brutto giorno — si sente tirato giù.
</p>

<p class="speaker">
<span class="smcap">Franco</span>
</p>

<p>
Ecco! Sì! Ma non bisogna cedere! Appunto!
Non bisogna lasciarsi tirar giù! E perciò le dico che
voglio ritornarmene là, lontano; riportarmela dove
lei seguitò a vivere, aspettandomi, lieta, fidente, in
quella luminosa felicità di sogno, che a me, per un
oscuramento di tutto — dello spirito, della coscienza — è
parsa come una follia, di cui fossi rinsavito,
compiacendomene, come se avessi dato a me
stesso una prova di.... di saggia disinvoltura, ecco!
Ma ora sento, sento che mi si è rifatto quell'animo:
mi sono ritrovato! E lo debbo a lei!
</p>

<p class="speaker">
<span class="smcap">Ludovico</span>
</p>

<p>
Non si esalti! Vedrà com'è caduta.
</p>

<p>
<span class="pagenum" id="Page_81">[81]</span>
</p>

<p class="speaker">
<span class="smcap">Franco</span>
</p>

<p>
La rialzerò! La rialzerò! (<i>S'apre l'uscio in fondo:
appare Ersilia</i>) Ah, eccola! (<i>Appena la vede, smorendo,
quasi tra sè</i>) Dio mio....
</p>

<div class="blockquote">
<p>
<span class="smcap">Ersilia</span> entra, infatti, coi capelli cascanti, disfatta, pallidissima,
e va, disperatamente risoluta, verso <span class="smcap">Ludovico</span>.
</p>
</div>

<p class="speaker">
<span class="smcap">Ersilia</span>
</p>

<p>
Ci rinunzio, ci rinunzio, signor Nota! Non volevo
neanche questo! La sua proposta... No, no, non
è possibile! Rinunzio a tutto, a tutto!
</p>

<p class="speaker">
<span class="smcap">Ludovico</span>
</p>

<p>
Ma che dice? Guardi chi c'è qui! (<i>indica Franco</i>).
</p>

<p class="speaker">
<span class="smcap">Franco</span>
</p>

<p>
Ersilia! Ersilia!
</p>

<p class="speaker">
<span class="smcap">Ersilia</span>
</p>

<p>
Lei.... chi chiama? Vede chi sono? come sono?
</p>

<p class="speaker">
<span class="smcap">Franco</span>
</p>

<p class="center">
(<i>avvicinandosi a lei con passione</i>)
</p>

<p>
Vedo che ti sei ridotta così; ma sei la mia Ersilia,
la mia Ersilia! (<i>Fa per abbracciarla</i>) Ritornerai
a essere la mia Ersilia!
</p>

<p class="speaker">
<span class="smcap">Ersilia</span>
</p>

<p class="center">
(<i>arretrando con orrore</i>)
</p>

<p>
Non mi tocchi! Non mi tocchi! Mi lasci!
</p>

<p>
<span class="pagenum" id="Page_82">[82]</span>
</p>

<p class="speaker">
<span class="smcap">Franco</span>
</p>

<p>
Ma come? Mi dài del lei? Tu che devi essere
mia, mia, come già fosti mia?
</p>

<p class="speaker">
<span class="smcap">Ersilia</span>
</p>

<p>
Ah, questo è uno strazio veramente insopportabile!
Come devo dire, Dio mio, come devo far capire
che per me doveva essere tutto finito?
</p>

<p class="speaker">
<span class="smcap">Franco</span>
</p>

<p>
Ma se non è finito! Vedi che non è finito, se
io sono qua di nuovo con te?
</p>

<p class="speaker">
<span class="smcap">Ersilia</span>
</p>

<p>
Quello che lei fu per me, là — non può più essere
ora!
</p>

<p class="speaker">
<span class="smcap">Franco</span>
</p>

<p>
Ma sì! Ma sì! Perchè sono lo stesso! Sono lo
stesso!
</p>

<p class="speaker">
<span class="smcap">Ersilia</span>
</p>

<p>
No! Anche per la ragione — glielo dico — che
io, io (e Dio mio, se ne potrebbe accorgere) io non
posso più essere la stessa!
</p>

<p class="speaker">
<span class="smcap">Franco</span>
</p>

<p>
Ma non è vero! Ti volesti uccidere per me — lo
dicesti! E allora?
</p>

<p>
<span class="pagenum" id="Page_83">[83]</span>
</p>

<p class="speaker">
<span class="smcap">Ersilia</span>
</p>

<p class="center">
(<i>fosca, con estrema risoluzione</i>)
</p>

<p>
E allora — non è vero!
</p>

<p class="speaker">
<span class="smcap">Franco</span>
</p>

<p>
Come non è vero?
</p>

<p class="speaker">
<span class="smcap">Ersilia</span>
</p>

<p>
Non è vero. — Non per te! Se non venni neanche
a cercarti.... — Ho mentito!
</p>

<p class="speaker">
<span class="smcap">Franco</span>
</p>

<p>
Hai mentito?
</p>

<p class="speaker">
<span class="smcap">Ersilia</span>
</p>

<p>
Sì! Dissi una ragione.... l'ultima, che in quel momento
era vera; e ora non più.
</p>

<p class="speaker">
<span class="smcap">Franco</span>
</p>

<p>
Non più? perchè non più?
</p>

<p class="speaker">
<span class="smcap">Ersilia</span>
</p>

<p>
Perchè io, per mia disgrazia, ora vivo, sono viva
ancora!
</p>

<p class="speaker">
<span class="smcap">Franco</span>
</p>

<p>
Per tua disgrazia? È una fortuna!
</p>

<p class="speaker">
<span class="smcap">Ersilia</span>
</p>

<p>
Ah no, grazie! Bella fortuna! Mi vorreste condannare
a essere quella che io volli uccidere? No,
<span class="pagenum" id="Page_84">[84]</span>
no, basta, quella! — O lasciatela stare con la ragione
che disse allora, quella! e che ora non vale
più, nè per me, nè per te! — Basta!
</p>

<p class="speaker">
<span class="smcap">Ludovico</span>
</p>

<p>
Ma perchè non vale più, scusi?
</p>

<p class="speaker">
<span class="smcap">Franco</span>
</p>

<p>
Se per quella ragione volesti morire....
</p>

<p class="speaker">
<span class="smcap">Ersilia</span>
</p>

<p>
Ecco! Appunto! Morire! Finire! — Non sono
morta: non vale più!
</p>

<p class="speaker">
<span class="smcap">Franco</span>
</p>

<p>
Come se io non potessi rimediare.... Posso!
</p>

<p class="speaker">
<span class="smcap">Ersilia</span>
</p>

<p>
No! No!
</p>

<p class="speaker">
<span class="smcap">Franco</span>
</p>

<p>
Come no? E allora quella che era per te ragione
di morire, dev'essere al contrario, adesso, ragione
di vivere, mi pare!
</p>

<p class="speaker">
<span class="smcap">Ludovico</span>
</p>

<p>
È così!
</p>

<p class="speaker">
<span class="smcap">Franco</span>
</p>

<p>
Sono qua per questo!
</p>

<p>
<span class="pagenum" id="Page_85">[85]</span>
</p>

<p class="speaker">
<span class="smcap">Ersilia</span>
</p>

<p class="center">
(<i>con altra voce, improvvisa, recisa, sillabando, con
l'indice e il pollice delle mani congiunti per accompagnare
col gesto le sillabe:</i>)
</p>

<p>
Stento finanche a riconoscerti.
</p>

<p class="speaker">
<span class="smcap">Franco</span>
</p>

<p class="center">
(<i>restando</i>)
</p>

<p>
Tu — me?
</p>

<p class="speaker">
<span class="smcap">Ersilia</span>
</p>

<p class="center">
(<i>stravolge di scatto in aria le mani, e va a sedere,
tra lo stupore dei due, che la mirano, come si
mira qualcuno che, inopinatamente, ci si scopre
del tutto diverso da quel che ci eravamo immaginato
prima. Dopo una pausa ella dice:</i>)
</p>

<p>
Non mi fate impazzire. (<i>Altra pausa. Poi col tono
di prima:</i>) Non stenti forse anche tu a riconoscere
me?
</p>

<p class="speaker">
<span class="smcap">Franco</span>
</p>

<p class="center">
(<i>sommesso, addolorato</i>)
</p>

<p>
Ma no, no.... Perchè ti pare così?
</p>

<p class="speaker">
<span class="smcap">Ersilia</span>
</p>

<p>
Oh, tanto che, sai? se t'avessi visto prima, non
avrei più proprio, proprio potuto dirlo....
</p>

<p class="speaker">
<span class="smcap">Franco</span>
</p>

<p>
Che cosa?
</p>

<p>
<span class="pagenum" id="Page_86">[86]</span>
</p>

<p class="speaker">
<span class="smcap">Ersilia</span>
</p>

<p>
Che m'uccidevo per te. Non è vero! — Ma
neanche la voce.... gli occhi.... — Mi parlavi con
codesta voce? Mi guardavi con codesti occhi? — Io
ti vedevo.... — chi sa come ti vedevo!
</p>

<p class="speaker">
<span class="smcap">Franco</span>
</p>

<p class="center">
(<i>gelando</i>)
</p>

<p>
Tu m'allontani, Ersilia.... Mi.... mi fai dubitare di
me.... di te....
</p>

<p class="speaker">
<span class="smcap">Ersilia</span>
</p>

<p>
Perchè non puoi capirla, tu, questa cosa orribile,
d'una vita che ti ritorna, così.... come.... come
un ricordo che invece d'esserti dentro, ti viene....
ti viene, inatteso, da fuori.... Così cangiato, che
stenti a riconoscerlo. Non sai più trovargli posto in
te, perchè anche tu sei cangiato, e non riesci più
a risentirti vivo in esso, pur vedendo che sì, era
vita tua, come tu forse eri — ma non per te! — come
parlavi, come guardavi, come ti movevi nel ricordo
di quell'altro, senza essere tu.
</p>

<p class="speaker">
<span class="smcap">Franco</span>
</p>

<p>
Ma sono io, Ersilia! io che torno a esser quello,
che voglio di nuovo esser quello per te!
</p>

<p class="speaker">
<span class="smcap">Ersilia</span>
</p>

<p>
Non puoi. Dio mio, non capisci? Perchè ora,
vedendoti, sono certa che non sei stato mai quello!
</p>

<p>
<span class="pagenum" id="Page_87">[87]</span>
</p>

<p class="speaker">
<span class="smcap">Franco</span>
</p>

<p>
Io?
</p>

<p class="speaker">
<span class="smcap">Ersilia</span>
</p>

<p>
Perchè ti meravigli? Mi sono accorta che or ora
anche tu, sentendomi parlare, hai avuto la stessa
impressione.
</p>

<p class="speaker">
<span class="smcap">Franco</span>
</p>

<p>
Sì, è vero; ma perchè ora dici cose....
</p>

<p class="speaker">
<span class="smcap">Ersilia</span>
</p>

<p>
Che sono vere! Perchè non te ne vuoi approfittare?
Tutti ne possono approfittare. Io sola, no! — Per
te non è colpa.
</p>

<p class="speaker">
<span class="smcap">Franco</span>
</p>

<p>
Ma che cosa, Dio mio, non è colpa?
</p>

<p class="speaker">
<span class="smcap">Ersilia</span>
</p>

<p>
Quello che hai fatto a me.
</p>

<p class="speaker">
<span class="smcap">Franco</span>
</p>

<p>
Ma come non è colpa, se sono qua per questo?
</p>

<p class="speaker">
<span class="smcap">Ersilia</span>
</p>

<p>
Nella vita, eh, nella vita, si fa! Si può fare!
</p>

<p class="speaker">
<span class="smcap">Franco</span>
</p>

<p>
Ma ne vengono rimorsi, come quello ch'io sento,
che è un vero rimorso, sai? non un semplice dovere
ch'io riconosca verso di te!
</p>

<p>
<span class="pagenum" id="Page_88">[88]</span>
</p>

<p class="speaker">
<span class="smcap">Ersilia</span>
</p>

<p>
Ma se vieni a sapere che non sono quella che
credevi e che t'eri immaginata....
</p>

<p class="speaker">
<span class="smcap">Franco</span>
</p>

<p class="center">
(<i>disperandosi nel sentirla parlare così</i>)
</p>

<p>
Oh, Dio mio, ma che dici?
</p>

<p class="speaker">
<span class="smcap">Ersilia</span>
</p>

<p>
Anche lei, signor Nota — un'altra! Ma le giuro
che avrei fatto di tutto, io, per esser quella che lei
s'era immaginata! — Per lei sì, per lei sì, potevo:
perchè si trattava di vivere nella finzione della sua
arte! — Ma nossignori, la vita — ecco qua — la
vita che m'ero tolta, vede? non mi vuole lasciare:
m'ha preso coi denti, e non mi vuole lasciare. Eccoli
qua tutti, ancora, addosso a me! — Dove me
ne debbo andare?
</p>

<p class="speaker">
<span class="smcap">Ludovico</span>
</p>

<p class="center">
(<i>piano a Franco</i>)
</p>

<p>
Gliel'ho detto. L'animo della signorina bisogna
che a poco a poco si ricomponga, e....
</p>

<p class="speaker">
<span class="smcap">Ersilia</span>
</p>

<p>
Mi vuole tormentare anche lei, adesso?
</p>

<p class="speaker">
<span class="smcap">Ludovico</span>
</p>

<p>
Io no — al contrario!
</p>

<p>
<span class="pagenum" id="Page_89">[89]</span>
</p>

<p class="speaker">
<span class="smcap">Ersilia</span>
</p>

<p>
Ma se lei lo sa, che non è più possibile!
</p>

<p class="speaker">
<span class="smcap">Ludovico</span>
</p>

<p>
Perchè no, scusi?
</p>

<p class="speaker">
<span class="smcap">Ersilia</span>
</p>

<p>
Ah, per lei che lo aveva intuito così bene, può
non esser nulla; è stato anzi un piacere! Ma pensi
che quello che lei suppose d'una immagine della sua
mente, io lo soffersi nelle mie carni vive, che subirono
l'onta, il ribrezzo!
</p>

<p class="speaker">
<span class="smcap">Ludovico</span>
</p>

<p>
Ah, per questo?
</p>

<p class="speaker">
<span class="smcap">Ersilia</span>
</p>

<p>
Glielo dica, glielo dica quello che ho fatto, perchè
se ne vada!
</p>

<p class="speaker">
<span class="smcap">Ludovico</span>
</p>

<p>
Ma nient'affatto! Perchè nessuno le può far colpa
di questo!
</p>

<p class="speaker">
<span class="smcap">Ersilia</span>
</p>

<p>
E allora glielo dico io! — Sappia che mi sono
offerta per la strada al primo che passava!
</p>

<p class="speaker">
<span class="smcap">Ludovico</span>
</p>

<p class="center">
(<i>subito, con impeto, a Franco che si copre il volto con
le mani</i>)
</p>

<p>
Per disperazione! Alla vigilia del suicidio! Ha
capito?
</p>

<p>
<span class="pagenum" id="Page_90">[90]</span>
</p>

<p class="speaker">
<span class="smcap">Franco</span>
</p>

<p>
Sì, sì! Oh, Ersilia....
</p>

<p class="speaker">
<span class="smcap">Ludovico</span>
</p>

<p>
La mattina dopo s'avvelenava in un pubblico
giardino, perchè non aveva nella borsetta neanche
tanto da pagare il conto dell'albergo! Ha capito?
</p>

<p class="speaker">
<span class="smcap">Franco</span>
</p>

<p>
Ma sì! E questo fa crescere il mio rimorso, l'obbligo
per me di ricompensarti di tutto il male che
t'ho fatto!
</p>

<p class="speaker">
<span class="smcap">Ersilia</span>
</p>

<p class="center">
(<i>con un grido, esasperata</i>)
</p>

<p>
Ma no, tu!
</p>

<p class="speaker">
<span class="smcap">Franco</span>
</p>

<p>
Io! Io! E chi altri?
</p>

<p class="speaker">
<span class="smcap">Ersilia</span>
</p>

<p class="center">
(<i>con estrema esasperazione</i>)
</p>

<p>
Mi volete proprio far dire tutto — tutto? Anche
quello che nessuno confida neanche a sè stesso? (<i>Si
ferma un momento per contenersi; e poi dice ferma,
recisa, guardando innanzi a sè con occhi da pazza</i>)
Misurai freddamente lo schifo provato, per vedere se
avrei potuto resistervi! Mi passai la cipria sul viso,
prima d'uscire dall'albergo, col veleno nella borsetta,
dentro un tubetto di vetro. Ne avevo tre di quei
tubetti, nella valigia. Istitutrice. Mi servivano, a un
<span class="pagenum" id="Page_91">[91]</span>
bisogno, per disinfettare. Incipriandomi, mi guardai — proprio
come lei ha supposto — nello specchietto
a bilico dell'albergo sul canterano. Non <i>prima</i> soltanto,
ma anche <i>dopo</i> quella prima prova, uscendo
per uccidermi. Sì! Ma sul sedile di quel giardino,
fino a un momento prima, io non lo sapevo, non volevo
saperlo, che l'avrei fatto. Avrei potuto, invece,
come niente, ritentare la prova; se il caso lo avesse
voluto; se fosse passato qualcuno a cui fossi piaciuta
o che mi fosse piaciuto. Io non lo so, se mi sarei
più uccisa. — La cipria me l'ero data, e anche un
po' di rosso alle labbra; e m'ero messo apposta quest'abitino
celeste. — (<i>Balza in piedi</i>) Ma se ora
sono qua, del resto, scusate, che vuol dire? Vuol
dire che l'ho vinto quello schifo, dopo averlo paragonato
con la morte. Non sarei qua con uno che m'ha
scritto, senza conoscermi, offrendomi ricetto.
</p>

<p class="speaker">
<span class="smcap">Franco</span>
</p>

<p class="center">
(<i>con improvvisa risoluzione</i>)
</p>

<p>
Senti! Io lo so, lo so perchè parli così, perchè
provi codesta voluttà di dilaniarti!
</p>

<p class="speaker">
<span class="smcap">Ersilia</span>
</p>

<p class="center">
(<i>subito violenta</i>)
</p>

<p>
Io? Voialtri!
</p>

<p class="speaker">
<span class="smcap">Franco</span>
</p>

<p>
Ah! Vedi? Lo sai dire! La senti come una crudeltà
degli altri? E perchè vuoi che uno almeno di
questi altri, a cui s'è ridestata la coscienza, non ripari
a codesta crudeltà?
</p>

<p>
<span class="pagenum" id="Page_92">[92]</span>
</p>

<p class="speaker">
<span class="smcap">Ersilia</span>
</p>

<p>
Come? Infliggendomela ancora?
</p>

<p class="speaker">
<span class="smcap">Franco</span>
</p>

<p>
Ma no....
</p>

<p class="speaker">
<span class="smcap">Ersilia</span>
</p>

<p class="center">
(<i>martellando le frasi</i>)
</p>

<p>
Io ti dico che finsi, ti dico che non è vero, ti
dico che ho mentito, e te lo ripeto! Non sono stati gli
altri! Non sei stato tu! — La vita, è stata! Questa vita
che mi dura — Dio che disperazione! — senza che
mi sia potuta mai, mai consistere in qualche modo! — Ma
che altro debbo dirti per allontanarti? (<i>Si
sente picchiare forte alla comune</i>).
</p>

<p class="speaker">
<span class="smcap">Ludovico</span>
</p>

<p>
Chi è? Avanti!
</p>

<div class="blockquote">
<p>
L'uscio s'apre: entra <span class="smcap">Emma</span>;
</p>
</div>

<p class="speaker">
<span class="smcap">Ludovico</span>
</p>

<p>
Che cosa volete?
</p>

<p class="speaker">
<span class="smcap">Emma</span>
</p>

<p>
C'è il signor console Grotti.
</p>

<p class="speaker">
<span class="smcap">Ersilia</span>
</p>

<p class="center">
(<i>con un grido</i>)
</p>

<p>
Ah, eccolo! Me l'aspettavo!
</p>

<p class="speaker">
<span class="smcap">Ludovico</span>
</p>

<p>
Vuol parlare con me?
</p>

<p>
<span class="pagenum" id="Page_93">[93]</span>
</p>

<p class="speaker">
<span class="smcap">Franco</span>
</p>

<p>
Ci sono qua anch'io!
</p>

<p class="speaker">
<span class="smcap">Emma</span>
</p>

<p>
No. Chiede di parlare con la signorina.
</p>

<p class="speaker">
<span class="smcap">Ersilia</span>
</p>

<p>
Sì, sì, lasciatemi, lasciatemi parlare con lui, vi
prego! (<i>A Emma</i>) Fatelo entrare! (<i>Emma via</i>) È meglio,
è meglio che gli parli. Quanto prima, tanto
meglio!
</p>

<div class="blockquote">
<p>
Entra il console <span class="smcap">Grotti</span>. Bruno, solido, un po' avanti
sulla trentina, veste di nero, e ha negli occhi, in tutto il
volto, un'espressione di fosca durezza contenuta.
</p>
</div>

<p class="speaker">
<span class="smcap">Ersilia</span>
</p>

<p>
Venga avanti, signor Console. (<i>A Ludovico, facendo
la presentazione</i>) — Il signor console Grotti.
(<i>Poi, al Grotti</i>) Il signor Ludovico Nota&nbsp;—
</p>

<p class="speaker">
<span class="smcap">Grotti</span>
</p>

<p class="center">
(<i>inchinandosi</i>)
</p>

<p>
Conosco di fama.
</p>

<p class="speaker">
<span class="smcap">Ersilia</span>
</p>

<p class="center">
(<i>seguitando</i>)
</p>

<p>
— che ha avuto la bontà di volermi con sè. (<i>Indicando
Franco</i>) Il signor Laspiga, lo conosce.
</p>

<p>
<span class="pagenum" id="Page_94">[94]</span>
</p>

<p class="speaker">
<span class="smcap">Franco</span>
</p>

<p>
M'ha conosciuto in ben altro tempo! — Ma ora
io sono qua&nbsp;—
</p>

<p class="speaker">
<span class="smcap">Ersilia</span>
</p>

<p class="center">
(<i>subito interrompendolo</i>)
</p>

<p>
Per carità, non parli!
</p>

<p class="speaker">
<span class="smcap">Franco</span>
</p>

<p>
No! (<i>A Grotti</i>) Guardi! (<i>gli mostra Ersilia</i>),
guardi quella che io là, le chiesi in moglie!
</p>

<p class="speaker">
<span class="smcap">Ersilia</span>
</p>

<p class="center">
(<i>fremente</i>)
</p>

<p>
La prego di non aggiungere altro!
</p>

<p class="speaker">
<span class="smcap">Franco</span>
</p>

<p>
Non aggiungo altro! (<i>A Grotti</i>) Le basterà questo
sdegno, lo stato in cui la ritrova, per spiegarle le
ragioni per cui mi trova qua!
</p>

<p class="speaker">
<span class="smcap">Ersilia</span>
</p>

<p class="center">
(<i>c. s., esasperata</i>)
</p>

<p>
Ma lasci il mio stato! Le ho detto che lei non
ha nessuna ragione di stare qua; e mi piace ripeterglielo
ora davanti a lui, e che lui sappia che il
mio sdegno è appunto per codesta sua ostinazione a
non volerlo capire!
</p>

<p class="speaker">
<span class="smcap">Franco</span>
</p>

<p>
Sì, ti piace ripetermelo, perchè sai che il padre
della mia fidanzata è andato a trovarlo?
</p>

<p>
<span class="pagenum" id="Page_95">[95]</span>
</p>

<p class="speaker">
<span class="smcap">Ersilia</span>
</p>

<p class="center">
(<i>restando</i>)
</p>

<p>
No! Io non lo so! (<i>Guardando smarrita in un
violento turbamento il Grotti e stentando a dominarsi</i>)
Ah.... e lei.... lei gli ha parlato di me?
</p>

<p class="speaker">
<span class="smcap">Grotti</span>
</p>

<p class="center">
(<i>freddo, composto</i>)
</p>

<p>
No, signorina: gli ho promesso che sarei venuto
a parlare a lei.
</p>

<p class="speaker">
<span class="smcap">Franco</span>
</p>

<p class="center">
(<i>subito, con forza</i>)
</p>

<p>
Ah, è inutile, sa!
</p>

<p class="speaker">
<span class="smcap">Ersilia</span>
</p>

<p class="center">
(<i>con scatto imperioso di sdegno</i>)
</p>

<p>
Mi lascino parlare da sola col signor Console!
(<i>Immediatamente, con altro tono a Ludovico</i>) Io la
prego, signor Nota....
</p>

<p class="speaker">
<span class="smcap">Ludovico</span>
</p>

<p>
Eh, per me.... (<i>e fa per avviarsi</i>)
</p>

<p class="speaker">
<span class="smcap">Franco</span>
</p>

<p class="center">
(<i>a Ludovico, risoluto, trattenendolo</i>)
</p>

<p>
No, no! Aspetti! (<i>A Ersilia, con rigida fierezza</i>)
Io me ne vado; (<i>a Grotti</i>) ma voglio dir prima qua
al signor Console perchè lo riferisca a chi vuol saperlo,
che è inutile; inutile, perchè non deve dirlo
lei (<i>indica Ersilia</i>), ma devo dirlo io! — (<i>A Ersilia</i>)
<span class="pagenum" id="Page_96">[96]</span>
E questo lo sostengo — e fermamente — anche
davanti a te! — Finora ho pregato, ho supplicato,
mi sono rassegnato a sentirti dire, straziandomi,
le cose più crude; ma ora basta; ora ti parlo
anch'io diversamente! — Tu sei padrona d'allontanarmi,
ma questo non vuol dire che io debba ritornare
a chi, dopo aver provato giustamente, come
chiunque leggendo la tua storia disgraziata, sdegno
e vergogna della mia condotta fino a chiudermi la
porta in faccia, ora si pente e manda qua ambasciatori!
</p>

<p class="speaker">
<span class="smcap">Grotti</span>
</p>

<p>
Ma no! Io non sono qua per questo!
</p>

<p class="speaker">
<span class="smcap">Ersilia</span>
</p>

<p>
E io le ho detto che la sua condotta a mio riguardo
non è stata affatto la causa di quel mio atto
disperato!
</p>

<p class="speaker">
<span class="smcap">Franco</span>
</p>

<p>
Non è vero!
</p>

<p class="speaker">
<span class="smcap">Ersilia</span>
</p>

<p>
Come! Qua c'è il signor Nota testimonio....
</p>

<p class="speaker">
<span class="smcap">Franco</span>
</p>

<p>
Ah, che tu l'abbia detto, sì! (<i>A Grotti</i>) Le cose
più orribili m'ha detto di sè, quelle che «nessuno
confida neanche a sè stesso!» — Ma io ho la mia
coscienza; anche se la tua, per il male che puoi avermi
fatto, t'impone di respingermi! E la mia coscienza,
per qualunque cosa egli (<i>indica il Grotti</i>) possa dirti
<span class="pagenum" id="Page_97">[97]</span>
o che tu possa dirgli mettendovi d'accordo nell'interesse
d'altri, non cangia! Ecco, volevo dirti questo. — (<i>A
Ludovico</i>) E ora andiamo. Io so che lei è con
me e m'approva. — A rivederla, signor console!
(<i>S'avvia verso la comune</i>).
</p>

<p class="speaker">
<span class="smcap">Grotti</span>
</p>

<p class="center">
(<i>chinando appena il capo</i>)
</p>

<p>
A rivederla.
</p>

<p class="speaker">
<span class="smcap">Ludovico</span>
</p>

<p class="center">
(<i>che s'è accostato a Ersilia, le dice piano, con tono
d'amorevole conforto</i>)
</p>

<p>
Io andrò intanto a occuparmi di quella sua valigia.
Spero di riportargliela tra poco.
</p>

<p class="speaker">
<span class="smcap">Ersilia</span>
</p>

<p class="center">
(<i>commossa</i>)
</p>

<p>
Sì, grazie. E mi scusi, signor Nota.
</p>

<p class="speaker">
<span class="smcap">Ludovico</span>
</p>

<p>
Ma non dica! — (<i>A Grotti</i>) A rivederla.
</p>

<p class="speaker">
<span class="smcap">Grotti</span>
</p>

<p>
La riverisco.
</p>

<div class="blockquote">
<p>
Via per la comune Ludovico e Franco. Subito, appena
la comune si richiude, Ersilia fa come per rannicchiarsi
e trema tutta, sogguardando con paura il Grotti che
si volta brusco a fulminarla con gli occhi, sdegnato e fremente.
Non resistendo a questo sguardo, ella si copre il
volto con le mani, restringendosi in sè, con le spalle alzate,
come si sentisse incombere addosso la furia di lui.
</p>
</div>

<p>
<span class="pagenum" id="Page_98">[98]</span>
</p>

<p class="speaker">
<span class="smcap">Grotti</span>
</p>

<p class="center">
(<i>appressandosi minaccioso, dice piano, quasi fischiando
tra i denti</i>)
</p>

<p>
Stupida! stupida! stupida! Mentire così puerilmente!
</p>

<p class="speaker">
<span class="smcap">Ersilia</span>
</p>

<p class="center">
(<i>geme spaventata, da sotto il gomito ancora alzato a
riparo</i>)
</p>

<p>
Ma uccidermi davvero!
</p>

<p class="speaker">
<span class="smcap">Grotti</span>
</p>

<p class="center">
(<i>inveendo</i>)
</p>

<p>
E perchè? Mentendo poi? Perchè farti anche
quest'altro rimorso?
</p>

<p class="speaker">
<span class="smcap">Ersilia</span>
</p>

<p class="center">
(<i>pronta per difendersi</i>)
</p>

<p>
No! Non è per me; non hai inteso? Dice che
non lo fa per me! Gliel'ho gridato in faccia; ti giuro
che gliel'ho gridato in faccia d'aver mentito, dicendo
che m'uccidevo per lui!
</p>

<p class="speaker">
<span class="smcap">Grotti</span>
</p>

<p class="center">
(<i>con sdegno e con ira</i>)
</p>

<p>
Ma se non ci crede! Non vedi che non ci crede?
</p>

<p class="speaker">
<span class="smcap">Ersilia</span>
</p>

<p class="center">
(<i>rilevandosi, sdegnosa</i>)
</p>

<p>
E che posso farci io? Non glielo fa credere il
rimorso, che deve avere anche lui!
</p>

<p>
<span class="pagenum" id="Page_99">[99]</span>
</p>

<p class="speaker">
<span class="smcap">Grotti</span>
</p>

<p class="center">
(<i>sprezzante</i>)
</p>

<p>
Hai il coraggio di parlare dei rimorsi degli
altri, tu?
</p>

<p class="speaker">
<span class="smcap">Ersilia</span>
</p>

<p>
E che credi, che debba averne più di tutti, io?
Io meno di tutti, ne ho! sì! sì! — Ah, lo so: tu
non l'ammetti, perchè il coraggio d'uccidermi, io
l'ho avuto, e tu no!
</p>

<p class="speaker">
<span class="smcap">Grotti</span>
</p>

<p>
Io? Uccidermi?
</p>

<p class="speaker">
<span class="smcap">Ersilia</span>
</p>

<p>
No, stai tranquillo: perchè non sono stati i rimorsi,
neanche per me! Tu, i tuoi, te li puoi sostenere.
Hai da mantenerti, tu. Io mi sono trovata
in mezzo alla strada; nuda, io. E allora, sai? è più
difficile; quasi impossibile! M'assalì nella disperazione,
quello della bambina, e dopo aver provato
l'ultimo avvilimento: per questo potei farlo!
</p>

<p class="speaker">
<span class="smcap">Grotti</span>
</p>

<p>
E non potesti fare a meno di mentire neanche
allora?
</p>

<p class="speaker">
<span class="smcap">Ersilia</span>
</p>

<p>
Quasi senza volerlo! — Ma perchè era pur vero
ch'egli s'era promesso a me, là.
</p>

<p class="speaker">
<span class="smcap">Grotti</span>
</p>

<p>
Sì, per ischerzo!
</p>

<p>
<span class="pagenum" id="Page_100">[100]</span>
</p>

<p class="speaker">
<span class="smcap">Ersilia</span>
</p>

<p>
Non è vero! Ma quand'anche, doppiamente vile
allora: perchè poi, senza saper nulla di quanto avvenne
là, dopo la sua partenza, tra te e me, qua
s'era fidanzato con un'altra e stava per sposarla.
</p>

<p class="speaker">
<span class="smcap">Grotti</span>
</p>

<p>
Ma tu? Tu lo sapevi quello che era avvenuto tra
te e me: e hai mentito!
</p>

<p class="speaker">
<span class="smcap">Ersilia</span>
</p>

<p>
E non era peggio quel che stava per fare lui,
che senza sapere nulla della mia indegnità, mi tradiva,
qua, tranquillamente, sposando un'altra?
</p>

<p class="speaker">
<span class="smcap">Grotti</span>
</p>

<p>
Ma se questa è la prova che lui, là, non aveva
fatto sul serio!
</p>

<p class="speaker">
<span class="smcap">Ersilia</span>
</p>

<p>
Non è vero! L'ha detto! E non sarebbe così,
ora, come tu stesso l'hai veduto! Ma tu lo dici per
te, perchè ti conviene supporlo, per trovarvi una
scusa a quello che facesti là, dietro le sue spalle,
appena partito!
</p>

<p class="speaker">
<span class="smcap">Grotti</span>
</p>

<p>
E tu hai fatto tutto questo chiasso, ora qua, per
impedire ch'egli sposasse un'altra?
</p>

<p>
<span class="pagenum" id="Page_101">[101]</span>
</p>

<p class="speaker">
<span class="smcap">Ersilia</span>
</p>

<p>
No! Non ci ho pensato nemmeno! L'ho detto
quando credevo di dover morire! Non ho voluto
impedir nulla, io! E non voglio! Non voglio!
</p>

<p class="speaker">
<span class="smcap">Grotti</span>
</p>

<p>
Ma se non avessi trovato qua il suo tradimento,
se lo avessi trovato libero e disposto a mantenere la
promessa?
</p>

<p class="speaker">
<span class="smcap">Ersilia</span>
</p>

<p class="center">
(<i>con orrore</i>)
</p>

<p>
No, no! Mai! Non lo avrei ingannato! Ti giuro
sull'anima della bambina che non lo avrei ingannato!
Non andai nemmeno a cercarlo: te lo può dire lui
stesso! E fu per questo suo tradimento — che da
parte sua è stato un vero e proprio tradimento — che
io potei dire quella menzogna, che m'uccidevo
per lui.
</p>

<p class="speaker">
<span class="smcap">Grotti</span>
</p>

<p>
Non andasti a cercarlo?
</p>

<p class="speaker">
<span class="smcap">Ersilia</span>
</p>

<p>
No!
</p>

<p class="speaker">
<span class="smcap">Grotti</span>
</p>

<p>
E come sapesti allora del suo prossimo matrimonio?
</p>

<p class="speaker">
<span class="smcap">Ersilia</span>
</p>

<p>
Ah, sì.... andai.... andai là.... al Ministero della
Marina....
</p>

<p>
<span class="pagenum" id="Page_102">[102]</span>
</p>

<p class="speaker">
<span class="smcap">Grotti</span>
</p>

<p>
Lo vedi, se non andasti a cercarlo?
</p>

<p class="speaker">
<span class="smcap">Ersilia</span>
</p>

<p class="center">
(<i>con contenuto furore di disperazione; minacciosa</i>)
</p>

<p>
Tu devi ringraziarmi!
</p>

<p class="speaker">
<span class="smcap">Grotti</span>
</p>

<p>
Di che? D'essere andata a cercarlo?
</p>

<p class="speaker">
<span class="smcap">Ersilia</span>
</p>

<p>
No! — che mi sentii cadere ogni tentazione di
vendetta, appena mi dissero là del suo prossimo matrimonio,
e che non era più in marina. Tu credi di
cogliermi in fallo, con un'intenzione d'inganno, salendo
le scale di quel Ministero? Tu non sai con
quale animo io salivo quelle scale, arrivata qua, sperduta,
scacciata da tua moglie in quel modo, dopo la
sorpresa, in quel terribile momento, tra le grida della
gente che avevano raccolto la bambina precipitata
dalla terrazza. — Ero disperata. Come una mendica,
ero, che non veda più altro scampo che nella morte,
o nella pazzia. E come una pazza andavo a lui per
dirgli tutto, tutto!
</p>

<p class="speaker">
<span class="smcap">Grotti</span>
</p>

<p>
Di noi due?
</p>

<p class="speaker">
<span class="smcap">Ersilia</span>
</p>

<p>
No! Di te! di te che, dopo la sua partenza, ti
approfittasti&nbsp;—
</p>

<p>
<span class="pagenum" id="Page_103">[103]</span>
</p>

<p class="speaker">
<span class="smcap">Grotti</span>
</p>

<p>
— io solo?
</p>

<p class="speaker">
<span class="smcap">Ersilia</span>
</p>

<p>
— sì; di com'ero rimasta! — Bada che posso dir
tutto, io, adesso — quello che nessuno ha mai osato
dire — tocco l'ultimo, l'ultimo fondo, io — la verità
dei pazzi, grido — le cose brute di chi non
pensa di rialzarsi più — di coprire la sua più intima
vergogna! — Tu m'afferrasti ancora calda del
fuoco che m'aveva acceso lui nelle carni, quando,
una volta toccata, non potevo più stare! E nega che
ti morsi! Nega che ti sgraffiai il collo, le braccia,
le mani!
</p>

<p class="speaker">
<span class="smcap">Grotti</span>
</p>

<p>
Oh vigliacca! Tu m'aizzavi!
</p>

<p class="speaker">
<span class="smcap">Ersilia</span>
</p>

<p>
Non è vero! Non è vero! mai! — Fosti tu!
</p>

<p class="speaker">
<span class="smcap">Grotti</span>
</p>

<p>
Prima, sì! Ma dopo?
</p>

<p class="speaker">
<span class="smcap">Ersilia</span>
</p>

<p>
Mai! Mai!
</p>

<p class="speaker">
<span class="smcap">Grotti</span>
</p>

<p>
M'afferravi il braccio di nascosto!
</p>

<p class="speaker">
<span class="smcap">Ersilia</span>
</p>

<p>
Non è vero!
</p>

<p>
<span class="pagenum" id="Page_104">[104]</span>
</p>

<p class="speaker">
<span class="smcap">Grotti</span>
</p>

<p>
Non è vero? Bugiarda! M'hai perfino punto con
l'ago, una volta, alla spalla!
</p>

<p class="speaker">
<span class="smcap">Ersilia</span>
</p>

<p>
Perchè lei non mi lasciava tranquilla!
</p>

<p class="speaker">
<span class="smcap">Grotti</span>
</p>

<p>
Oh guarda! <i>Lei</i> dice adesso!
</p>

<p class="speaker">
<span class="smcap">Ersilia</span>
</p>

<p>
Io ero la serva!
</p>

<p class="speaker">
<span class="smcap">Grotti</span>
</p>

<p>
E dovevi ubbidire?
</p>

<p class="speaker">
<span class="smcap">Ersilia</span>
</p>

<p>
La carne, la carne ubbidiva! il cuore no, mai! Io
sentivo odio!
</p>

<p class="speaker">
<span class="smcap">Grotti</span>
</p>

<p>
Piacere, piacere, sentivi!
</p>

<p class="speaker">
<span class="smcap">Ersilia</span>
</p>

<p>
No, odio! Odio, quanto più mi davi piacere,
sì! Dopo, t'avrei sbranato, come la mia stessa onta!
Non consentii mai col cuore che mi sanguinava,
dopo, di prenderne lo stesso piacere, tradendolo, tradendolo,
il mio cuore, come una ladra svergognata!
Mi guardavo le braccia nude, e me le mordevo! Cedevo,
cedevo sempre; ma sentivo dentro di me che
<span class="pagenum" id="Page_105">[105]</span>
il mio cuore, no, non si concedeva! — Ah, infame!
Mi levasti col vizio l'unica gioja della mia vita — che
quasi non mi pareva vera — la felicità di sentirmi
promessa&nbsp;—
</p>

<p class="speaker">
<span class="smcap">Grotti</span>
</p>

<p>
— mentre qua lui stava per sposare.
</p>

<p class="speaker">
<span class="smcap">Ersilia</span>
</p>

<p>
Lo vedi, dunque? Canaglia tutti! E mi vieni a
dire in faccia che sono io? Io, perchè non ho mai
avuto la forza di essere qualche cosa.... Dio mio,
neanche una cosa.... che so, di creta, impastata con
le mani, che se ti casca, si spezza, e per terra i
rottami almeno ti dicono che era una cosa, che ora
non è più! — La mia vita.... un giorno dopo l'altro....
e nessuno che abbia potuto mai essere mio.... Io tutte
le cose, come m'hanno voluta, alla ventura.... senza
potermi mai raccapezzare.... strappata di qua e di
là.... dilaniata.... e mai niente che mi facesse dire:
Ci sono anch'io! — (<i>Cangiando tono improvvisamente
e rivoltandoglisi come una bestia fustigata</i>) Ma tu che
vuoi ora? Perchè mi ricomparisci davanti?
</p>

<p class="speaker">
<span class="smcap">Grotti</span>
</p>

<p>
Perchè hai parlato! Ecco perchè! Per quello che
hai detto! per quello che hai fatto! Hai voluto morire&nbsp;—
</p>

<p class="speaker">
<span class="smcap">Ersilia</span>
</p>

<p>
Mi dovevo star zitta, lo so! Una pietra sopra,
e addio!
</p>

<p>
<span class="pagenum" id="Page_106">[106]</span>
</p>

<p class="speaker">
<span class="smcap">Grotti</span>
</p>

<p>
Una pietra. — L'hai buttata invece con fracasso,
come su un rigagnolo, la pietra; e l'acqua e il fango,
schizzando, ha imbrattato tutti; ce l'abbiamo tutti
addosso&nbsp;—
</p>

<p class="speaker">
<span class="smcap">Ersilia</span>
</p>

<p>
— e il fango non scorre più!
</p>

<p class="speaker">
<span class="smcap">Grotti</span>
</p>

<p>
Ti s'è fatto come un pantano attorno!
</p>

<p class="speaker">
<span class="smcap">Ersilia</span>
</p>

<p>
E volete che vi affoghi io sola, per rimettervi a
scorrere, voi, nella vita di tutti i giorni: lui, dopo
scoperta la mia vergogna con te, ritornando alla sua
fidanzata; e tu agli affari del tuo consolato?
</p>

<p class="speaker">
<span class="smcap">Grotti</span>
</p>

<p>
Ma a tutta la mia vita, che tu, maledetta, hai impigliata
per un momento, confondendomi! Ma che
credi? Che io sia tutto in quella stupidaggine d'ozio,
d'un po' di vizio, che ho speso con te? Che mi doveva
costar tanto! L'infelicità di tutta la mia vita:
la morte della mia bambina!
</p>

<p class="speaker">
<span class="smcap">Ersilia</span>
</p>

<p>
Fosti tu! Fosti tu! Io ho sempre davanti, sempre,
quella seggiola, che non mi desti tempo di riportarmi
giù dalla terrazza, dov'ero salita con la bambina.
</p>

<p>
<span class="pagenum" id="Page_107">[107]</span>
</p>

<p class="speaker">
<span class="smcap">Grotti</span>
</p>

<p>
E perchè c'eri salita? Il tuo posto era lì accanto
alla stanza dove mia moglie dormiva, malata; per
essere pronta ad accorrere, se lei t'avesse chiamata.
Che te n'andasti a fare sulla terrazza?
</p>

<p class="speaker">
<span class="smcap">Ersilia</span>
</p>

<p>
Io lavoravo, e la bambina giocava!
</p>

<p class="speaker">
<span class="smcap">Grotti</span>
</p>

<p>
No! Ci andasti apposta, perchè io venissi a cercarti!
</p>

<p class="speaker">
<span class="smcap">Ersilia</span>
</p>

<p>
Oh vile! Tu saresti venuto a cercarmi anche
nella stanza lì accanto a tua moglie.
</p>

<p class="speaker">
<span class="smcap">Grotti</span>
</p>

<p>
No, no.
</p>

<p class="speaker">
<span class="smcap">Ersilia</span>
</p>

<p>
Negalo! Come se non lo avessi fatto altre volte!
E allora, tanto, non sentendomi riparata neanche lì....
</p>

<p class="speaker">
<span class="smcap">Grotti</span>
</p>

<p>
Perchè volevi anche tu! Perchè volevi anche tu!
</p>

<p class="speaker">
<span class="smcap">Ersilia</span>
</p>

<p>
No! Perchè avrei finito, dietro le tue tentazioni
infami e le tue insistenze, per volerlo anch'io — ecco,
così devi dire! — Esasperata, per non farlo
<span class="pagenum" id="Page_108">[108]</span>
sentire, di là, a tua moglie.... — Ah, sono certa,
ora, sono certa che una voce mi parlava dentro, mi
diceva di quella seggiola, di non lasciarla lì, perchè
la bambina che giocava con le sue cosine sul terrazzo,
avrebbe potuto montarci e precipitare dalla
ringhiera! — Non le potei dare ascolto, a quella voce,
perchè tu — ti ricordi? — come un bruto, dalla
porticina del terrazzo insistevi, insistevi! E ora me
la sogno, me la sogno sempre — la vedo — là — quella
seggiola — nel sogno ne ho l'incubo — non
faccio mai a tempo a levarla.... (<i>Scoppia in pianto.
Pausa</i>).
</p>

<p class="speaker">
<span class="smcap">Grotti</span>
</p>

<p class="center">
(<i>assorto, come per un bisogno di veder la sua vita fuori
di quell'orrore, mentre Ersilia séguita a piangere,
convulsa, sommessamente</i>)
</p>

<p>
Io lavoravo.... io ero.... ero come.... come lontano
da me, sempre.... tutto per gli altri.... non pensavo
che a lavorare; per colmare il vuoto che sentivo
nella mia vita, della casa come la sognavo e
che non avevo potuto avere, per la donna in cui
m'ero incontrato, triste, infermiccia, sgarbata. Venisti
tu.... Come ti trattai, dapprima, come ti trattai?
</p>

<p class="speaker">
<span class="smcap">Ersilia</span>
</p>

<p class="center">
(<i>teneramente, tra il pianto</i>)
</p>

<p>
Bene.
</p>

<p class="speaker">
<span class="smcap">Grotti</span>
</p>

<p>
Perchè avevo bisogno, quanto più mi sentivo angosciato
da tutta la tristezza della mia vita, di far
<span class="pagenum" id="Page_109">[109]</span>
bene agli altri, di prendermi io tutto il peso, perchè
gli altri vi respirassero leggeri, nella vita. Per questo
bisogno di renderla bella agli altri, almeno, perchè
io potessi goderne: io che non potevo. E come ti
dipinsi agli occhi di lui, là, quando venne in crociera?
che cosa non gli dissi di te, per farti bene,
perchè egli si innamorasse! Fui anche più affettuoso
che mai, allora, verso mia moglie, perchè anche lei
fosse contenta, e disposta a favorire il vostro innamoramento,
la buona riuscita di quel mio disegno
per la tua fortuna, fatto solo per il piacere che mi
sarebbe venuto dall'avertela procurata io, quella fortuna. — E
quando vi vidi tutt'e due innamorati....
No, no — non fu perchè compresi che v'eravate
abbandonati troppo, che tu t'eri data a lui.... — (questo
indignò mia moglie, non me: le fece perdere
ogni stima di te).&nbsp;—
</p>

<p class="speaker">
<span class="smcap">Ersilia</span>
</p>

<p>
Ma non m'ero mai data ad altri, io, prima! Fu
una vertigine, una vertigine, là.... La sera prima
ch'egli ripartisse!
</p>

<p class="speaker">
<span class="smcap">Grotti</span>
</p>

<p>
Lo so! Compatii.... Non pensai neppure di fartene
una colpa. E non me ne sarei mai approfittato,
se tu&nbsp;—
</p>

<p class="speaker">
<span class="smcap">Ersilia</span>
</p>

<p>
— io?
</p>

<p>
<span class="pagenum" id="Page_110">[110]</span>
</p>

<p class="speaker">
<span class="smcap">Grotti</span>
</p>

<p class="center">
(<i>subito</i>)
</p>

<p>
— non che l'abbia voluto! Ma.... non so.... come mi
guardasti una volta, quando ci levammo di tavola....
Perchè tu non credevi! Sentii che tu non credevi che
io avessi potuto essere così buono unicamente per
fare la tua felicità. Ecco, ecco.... E per non credere
questo, guastasti tutto! Perchè avevo più che mai
bisogno, io, che tu credessi, per mantenermi, per
vincere ogni tentazione&nbsp;—
</p>

<p class="speaker">
<span class="smcap">Ersilia</span>
</p>

<p>
— ma non mia! non mia!&nbsp;—
</p>

<p class="speaker">
<span class="smcap">Grotti</span>
</p>

<p>
— no, mia stessa! Ma se tu avessi creduto al
mio disinteresse, alla mia bontà, che era pur vera, il
bruto non si sarebbe destato in me, all'improvviso,
con tutta la sua fame disperata. E anche ora che ti
rivedo, dopo che hai seminato la morte, la discordia
insanabile tra me e quella donna.... (<i>le si fa addosso,
con odio, minaccioso</i>) No, sai?
</p>

<p class="speaker">
<span class="smcap">Ersilia</span>
</p>

<p class="center">
(<i>arretrando, spaventata</i>)
</p>

<p>
Che vuoi?
</p>

<p class="speaker">
<span class="smcap">Grotti</span>
</p>

<p>
Voglio che tu pianga, che tu pianga con me,
con me, il male che abbiamo fatto!
</p>

<p>
<span class="pagenum" id="Page_111">[111]</span>
</p>

<p class="speaker">
<span class="smcap">Ersilia</span>
</p>

<p>
Più di quanto l'ho pianto?
</p>

<p class="speaker">
<span class="smcap">Grotti</span>
</p>

<p>
Non voglio essere solo a sentire lo strazio della
morte della mia bambina, e che tu debba rimetterti
con lui, come se questa cosa orribile non fosse stata!
</p>

<p class="speaker">
<span class="smcap">Ersilia</span>
</p>

<p>
No, no! Questo non sarà mai! Ne puoi esser sicuro:
mai! Io resterò qua, con chi m'ha accolto&nbsp;—
</p>

<p class="speaker">
<span class="smcap">Grotti</span>
</p>

<p>
Non ti sarà possibile! Perchè egli è già d'accordo
con quello, non hai veduto? Sono andati via insieme. — Si
sarà a quest'ora seccato di te, e non gli
parrà vero di credere che sarebbe una follia, se tu
non accettassi ora il pentimento di lui e la riparazione
ch'egli ti offre!
</p>

<p class="speaker">
<span class="smcap">Ersilia</span>
</p>

<p>
Ma se gli ho detto che non la voglio!
</p>

<p class="speaker">
<span class="smcap">Grotti</span>
</p>

<p>
Sì; come una tua ostinazione irragionevole, che
nè l'uno nè l'altro possono accettare! La vera ragione
per cui non vuoi, non gliel'hai detta!
</p>

<p>
<span class="pagenum" id="Page_112">[112]</span>
</p>

<p class="speaker">
<span class="smcap">Ersilia</span>
</p>

<p>
Ebbene, se occorre, gliela dirò!
</p>

<p class="speaker">
<span class="smcap">Grotti</span>
</p>

<p>
E allora gli parrà così laido quello che hai fatto,
la menzogna che hai detto, lo scompiglio che hai
portato con essa, un matrimonio troncato alla vigilia,
lo scandalo, la pietà carpita, la commiserazione di
tutti&nbsp;—
</p>

<p class="speaker">
<span class="smcap">Ersilia</span>
</p>

<p class="center">
(<i>accasciata, quasi venendo meno</i>)
</p>

<p>
È vero.... è vero.... ma io.... io non volevo questo....
L'ho detto anche a lui che ho parlato, che ho
mentito, perchè credevo che tutto fosse finito. — Non
sono cose che si possano dire! Troppo brutte! Sì,
laide. — Ce le siamo potute dire noi — così, ora — perchè
vergogna comune. — Come puoi volere tu
e perchè vuoi che si scopra?
</p>

<p class="speaker">
<span class="smcap">Grotti</span>
</p>

<p>
Io mi son sentito rivoltare dalla tua menzogna,
e come ho saputo da quel padre ciò che essa aveva
cagionato, l'indignazione di quella fidanzata, il rimorso
di lui, il proposito di riparare, non so come abbia
fatto a contenermi davanti a quel vecchio; son corso
al giornale a smentire, per quel che mi riguardava!
E non sai il furore che s'accese nell'anima di mia
<span class="pagenum" id="Page_113">[113]</span>
moglie, leggendo quel giornale; voleva correre lì in
casa della fidanzata di lui per svelare tutto, perchè
eri stata scacciata di casa, come eravamo stati sorpresi
da lei! Le ho dovuto promettere, assicurare,
che quel tuo inganno sarebbe stato comunque sventato,
e che almeno a quella famiglia sarebbe stata ridata
la pace. — Capisci?
</p>

<p class="speaker">
<span class="smcap">Ersilia</span>
</p>

<p class="center">
(<i>c. s.</i>)
</p>

<p>
Capisco.... capisco.... (<i>Pausa. Sta a guardare un
po' innanzi a sè, fosca, e dice:</i>) Sta bene. (<i>Si alza:
altra pausa; e aggiunge:</i>) Vattene. — Sarà fatto.
</p>

<p class="speaker">
<span class="smcap">Grotti</span>
</p>

<p class="center">
(<i>la guarda, smarrito</i>)
</p>

<p>
Che vuoi fare?
</p>

<p class="speaker">
<span class="smcap">Ersilia</span>
</p>

<p>
Mi dici che bisogna farlo. — Lo farò.
</p>

<p class="speaker">
<span class="smcap">Grotti</span>
</p>

<p class="center">
(<i>dopo una pausa, seguitando a mirarla</i>)
</p>

<p>
Sei più disperata di me.... Come ti sei ridotta....
come ti sei ridotta.... (<i>Va a lei, fa per abbracciarla</i>)
Ersilia.... Ersilia....
</p>

<p class="speaker">
<span class="smcap">Ersilia</span>
</p>

<p class="center">
(<i>di scatto, fierissima, scostandolo</i>)
</p>

<p>
Ah no, perdio, lasciami!
</p>

<p>
<span class="pagenum" id="Page_114">[114]</span>
</p>

<p class="speaker">
<span class="smcap">Grotti</span>
</p>

<p class="center">
(<i>tornando a lei, abbracciandola, frenetico</i>)
</p>

<p>
No, no.... senti, senti....
</p>

<p class="speaker">
<span class="smcap">Ersilia</span>
</p>

<p class="center">
(<i>dibattendosi</i>)
</p>

<p>
Lasciami, ti dico!
</p>

<p class="speaker">
<span class="smcap">Grotti</span>
</p>

<p class="center">
(<i>seguitando c. s.</i>)
</p>

<p>
Stringiamo insieme la nostra disperazione!
</p>

<p class="speaker">
<span class="smcap">Ersilia</span>
</p>

<p class="center">
(<i>con un grido, per farsi lasciare</i>)
</p>

<p>
La bambina! la bambina!
</p>

<p class="speaker">
<span class="smcap">Grotti</span>
</p>

<p class="center">
(<i>subito, staccandosi, riparandosi con le mani la testa,
come fulminato</i>)
</p>

<p>
Assassina! (<i>Pausa. Trema tutto, convulso</i>) Ma io
perdo la testa.... (<i>Le si riaccosta</i>) Ho bisogno di te,
di te.... Siamo due infelici....
</p>

<p class="speaker">
<span class="smcap">Ersilia</span>
</p>

<p class="center">
(<i>correndo verso una delle finestre</i>)
</p>

<p>
Vattene.... Vattene.... Grido....
</p>

<p>
<span class="pagenum" id="Page_115">[115]</span>
</p>

<p class="speaker">
<span class="smcap">Grotti</span>
</p>

<p class="center">
(<i>seguendola</i>)
</p>

<p>
No.... No.... Senti....
</p>

<p class="speaker">
<span class="smcap">Ersilia</span>
</p>

<p class="center">
(<i>aprendo la finestra</i>)
</p>

<p>
Apro e grido! — Ecco! (<i>I rumori della strada
invadono allegri la scena. E allora ella accompagnando
col gesto la parola, gli impone</i>) Vattene!
</p>

<p class="pad2 center large">
TELA
</p>

<div class="chapter">
<p>
<span class="pagenum" id="Page_117">[117]</span>
</p>

<h2>ATTO TERZO</h2>
</div>

<div class="blockquote">
<p>
La stessa scena, lo stesso giorno, verso sera.
</p>

<p>
La signora <span class="smcap">Onoria</span> è a una delle finestre, da cui entrano
i soliti rumori della via, che a mano a mano si vanno
attutendo col declinare del giorno. Affacciata a una delle
finestre delle case dirimpetto, si suppone ci sia qualche
vicina, con cui la signora Onoria conversa; mentre <span class="smcap">Emma</span>
finisce di spolverare e rassettare lo studio.
</p>
</div>

<p class="speaker">
<span class="smcap">Onoria</span>
</p>

<p>
Eh sì, poi le dirò.... (<i>pausa</i>) Fino a mezzogiorno,
ma sa com'è? non è mai il sonno della notte.... (<i>pausa</i>)
Come dice? Non sento.... (<i>pausa</i>) Ah, sì, ora è uscita,
col signor Nota.... Sì, per la valigia. A lui non han
voluto darla.
</p>

<p class="speaker">
<span class="smcap">Emma</span>
</p>

<p>
E vedrà che non la daranno neanche a lei.
</p>

<p class="speaker">
<span class="smcap">Onoria</span>
</p>

<p class="center">
(<i>seguitando a parlar fuori</i>)
</p>

<p>
Eh, non s'è potuto prima.
</p>

<p class="speaker">
<span class="smcap">Emma</span>
</p>

<p>
Non sarà mica ogni giorno così, si spera!
</p>

<p>
<span class="pagenum" id="Page_118">[118]</span>
</p>

<p class="speaker">
<span class="smcap">Onoria</span>
</p>

<p class="center">
(<i>voltandosi a Emma</i>)
</p>

<p>
Che brontoli? Non mi fai capire!
</p>

<p class="speaker">
<span class="smcap">Emma</span>
</p>

<p>
Ma dico, di rifar le camere a quest'ora. È sera!
</p>

<p class="speaker">
<span class="smcap">Onoria</span>
</p>

<p class="center">
(<i>tornando a parlar fuori</i>)
</p>

<p>
Il signor Nota sarà uno.... Che vuole? (<i>si mette
a ridere</i>) Pare che voglia tenersela con sè.... (<i>pausa</i>)
Ma no, non vuole più saperne di quello.... L'avrà
abbracciata lui.... (<i>pausa, poi precipitosamente</i>) No,
no! Non è possibile! Avrà travisto: non è possibile!
(<i>Pausa; poi s'inchina e saluta con la mano</i>)
Sì, a rivederla, a rivederla! (<i>Chiude la finestra</i>) Ma
che! Dice che ha visto qua tre uomini, e che l'hanno
abbracciata tutti e tre.
</p>

<p class="speaker">
<span class="smcap">Emma</span>
</p>

<p>
Anche quel console?
</p>

<p class="speaker">
<span class="smcap">Onoria</span>
</p>

<p>
Ma che! Ha travisto! Non è possibile.
</p>

<p class="speaker">
<span class="smcap">Emma</span>
</p>

<p>
Li ho sentiti tanto gridare tutti e due, quando
sono rimasti soli!
</p>

<p>
<span class="pagenum" id="Page_119">[119]</span>
</p>

<p class="speaker">
<span class="smcap">Onoria</span>
</p>

<p>
E non hai.... non sei riuscita a capire?
</p>

<p class="speaker">
<span class="smcap">Emma</span>
</p>

<p>
Oh! non sono stata mica a origliare. — Passando
per la saletta, ho sentito che gridavano, e basta. Ma
più lei che lui.
</p>

<p class="speaker">
<span class="smcap">Onoria</span>
</p>

<p>
Sarei curiosa di sapere che altro pretende da
questa poverina, e che cosa è venuto a fare qua;
dopo che è andato a protestare contro di lei al giornale,
minacciando una querela.
</p>

<p class="speaker">
<span class="smcap">Emma</span>
</p>

<p>
Non vorrà che rifaccia pace col fidanzato.
</p>

<p class="speaker">
<span class="smcap">Onoria</span>
</p>

<p>
E con qual diritto lo può pretendere lui? È lei
purtroppo, a non volerlo; e per me fa male!
</p>

<p class="speaker">
<span class="smcap">Emma</span>
</p>

<p>
Preferire di restare qua con un vecchio mezzo
matto&nbsp;—
</p>

<p class="speaker">
<span class="smcap">Onoria</span>
</p>

<p>
— che s'è seccato! che s'è seccato! — E credo
che già gliel'abbia fatto capire.
</p>

<p>
<span class="pagenum" id="Page_120">[120]</span>
</p>

<p class="speaker">
<span class="smcap">Emma</span>
</p>

<p>
E forse sarà meglio per lei, che così, vedendo
che lui non ne vuol più sapere, si persuaderà ad
andare con l'altro.
</p>

<p class="speaker">
<span class="smcap">Onoria</span>
</p>

<p>
Forse, sai cos'è? non se ne fida più! Benchè ora
veramente a me pare proprio pentito.
</p>

<p class="speaker">
<span class="smcap">Emma</span>
</p>

<p>
Anche a me.
</p>

<p class="speaker">
<span class="smcap">Onoria</span>
</p>

<p>
Ma si fa scrupolo di quell'altra, che egli abbandonerebbe
ora per lei.
</p>

<p class="speaker">
<span class="smcap">Emma</span>
</p>

<p>
Ah, io per me non me lo farei, questo scrupolo!
È stata per morirne!
</p>

<p class="speaker">
<span class="smcap">Onoria</span>
</p>

<p>
Eh, ma lei sa bene che cos'è vedersi abbandonata!
Era detto così bene nel giornale! — Le sarà
nato l'odio, adesso. E deve aver capito che qua, il
signor Nota.... (<i>fa una smusata</i>). L'ho vista quand'è
uscita con lui. M'è parso che avesse negli occhi,
non so, come.... come un velo: guardava e non vedeva;
non poteva più parlare, nè alzare una mano.
Le ho domandato come si sentisse, m'ha fatto un
certo sorriso che m'ha gelato; e la mano fredda
fredda.... (<i>Si ferma a un tratto e sta in orecchi; poi,
<span class="pagenum" id="Page_121">[121]</span>
con altra voce</i>) Oh senti! mi pare che gridi il mercantino:
sì, vai, vai per quella cordellina — due metri
e mezzo, come t'ho detto. Lo chiamo di qua. (<i>Emma,
via di corsa per la comune</i>).
</p>

<div class="blockquote">
<p>
La signora <span class="smcap">Onoria</span> corre a una delle finestre; la apre;
si sporge a guardar giù nella via e fa un cenno al mercantino
di fermarsi; poi resta affacciata. Nel mentre, dalla
comune, entra <span class="smcap">Franco Laspiga</span>, fosco, stravolto.
</p>
</div>

<p class="speaker">
<span class="smcap">Franco</span>
</p>

<p class="center">
(<i>tra i rumori che salgono dalla via, domanda dalla
soglia della comune, due volte</i>)
</p>

<p>
Permesso? Permesso?
</p>

<p class="speaker">
<span class="smcap">Onoria</span>
</p>

<p class="center">
(<i>voltandosi e richiudendo la finestra</i>)
</p>

<p>
Oh, lei, signor Laspiga? S'accomodi, s'accomodi.
Il signor Nota starà poco a tornare con la signorina.
(<i>Piano, insinuante</i>) Insista, insista, che la spunterà!
</p>

<p class="speaker">
<span class="smcap">Franco</span>
</p>

<p class="center">
(<i>la guarda, prima, come uno che non abbia inteso;
poi, con rabbia contenuta, ironico</i>)
</p>

<p>
Sì, sì! Vedrà! Ora vedrà come insisterò!
</p>

<p class="speaker">
<span class="smcap">Onoria</span>
</p>

<p class="center">
(<i>confidenzialmente</i>)
</p>

<p>
L'ha messo a posto a dovere, sa? deve averlo
messo a posto a dovere, quel signor console; glielo
dico io.
</p>

<p>
<span class="pagenum" id="Page_122">[122]</span>
</p>

<p class="speaker">
<span class="smcap">Franco</span>
</p>

<p class="center">
(<i>tra i denti</i>)
</p>

<p>
Miserabile.... farabutto....
</p>

<p class="speaker">
<span class="smcap">Onoria</span>
</p>

<p>
Ha ragione, ha ragione! Povera signorina!
</p>

<p class="speaker">
<span class="smcap">Franco</span>
</p>

<p class="center">
(<i>di scatto, irrefrenabilmente</i>)
</p>

<p>
Ma che signorina! Non dica signorina! Sa cos'è
quella? una sgualdrina è, una sgualdrina!
</p>

<p class="speaker">
<span class="smcap">Onoria</span>
</p>

<p class="center">
(<i>quasi traballando</i>)
</p>

<p>
Oh Dio, no! Che mi dice?
</p>

<div class="blockquote">
<p>
Entra a questo punto dalla comune col cappello in
capo <span class="smcap">Ludovico Nota</span>.
</p>
</div>

<p class="speaker">
<span class="smcap">Ludovico</span>
</p>

<p class="center">
(<i>vedendo Franco</i>)
</p>

<p>
Ah, lei già qui? (<i>A Onoria, alludendo a Ersilia</i>)
Non è ancora ritornata?
</p>

<p class="speaker">
<span class="smcap">Onoria</span>
</p>

<p class="center">
(<i>si volta a guardarlo sbalordita; poi, senza rispondergli,
si rivolge a Franco</i>)
</p>

<p>
Ma possibile?
</p>

<p class="speaker">
<span class="smcap">Ludovico</span>
</p>

<p class="center">
(<i>che non capisce</i>)
</p>

<p>
Che cos'è?
</p>

<p>
<span class="pagenum" id="Page_123">[123]</span>
</p>

<p class="speaker">
<span class="smcap">Franco</span>
</p>

<p class="center">
(<i>risoluto, fiero, vibrante</i>)
</p>

<p>
È che la moglie del console Grotti, saputo che
lui questa mattina è venuto a trovare qua la sua
ganza&nbsp;—
</p>

<p class="speaker">
<span class="smcap">Ludovico</span>
</p>

<p class="center">
(<i>di scatto, stordito</i>)
</p>

<p>
Chi?
</p>

<p class="speaker">
<span class="smcap">Onoria</span>
</p>

<p class="center">
(<i>c. s.</i>)
</p>

<p>
Lei? Del console?
</p>

<p class="speaker">
<span class="smcap">Franco</span>
</p>

<p>
La ganza, la ganza, sissignori! La moglie è andata
questa mattina a casa dei parenti della mia
fidanzata a denunziare la tresca!
</p>

<p class="speaker">
<span class="smcap">Ludovico</span>
</p>

<p>
Della signorina Drei col marito?
</p>

<p class="speaker">
<span class="smcap">Onoria</span>
</p>

<p>
L'amante del marito?
</p>

<p class="speaker">
<span class="smcap">Franco</span>
</p>

<p>
Sissignore! E non so ancora se prima o dopo
ch'io gliela chiedessi in moglie, là. Voglio saper
questo! Sono qua per questo!
</p>

<p>
<span class="pagenum" id="Page_124">[124]</span>
</p>

<p class="speaker">
<span class="smcap">Onoria</span>
</p>

<p>
Ma come?... Ma dunque?... Oh Dio mio.... Mi
pare davvero d'andar via col cervello!
</p>

<p class="speaker">
<span class="smcap">Franco</span>
</p>

<p>
E sanno come, quando, la moglie scoprì la tresca?
Mentre la bambina precipitava dalla terrazza.
</p>

<p class="speaker">
<span class="smcap">Onoria</span>
</p>

<p class="center">
(<i>con un grido; coprendosi la faccia con le mani</i>)
</p>

<p>
Oh Dio!
</p>

<p class="speaker">
<span class="smcap">Franco</span>
</p>

<p>
Li sorprese insieme, e la scacciò come un'assassina
perchè tutt'e due avevano lasciato la bambina
sola sulla terrazza.
</p>

<p class="speaker">
<span class="smcap">Onoria</span>
</p>

<p>
Assassini, ah! assassini davvero!
</p>

<p class="speaker">
<span class="smcap">Franco</span>
</p>

<p>
Se non era compromesso anche lui, in galera doveva
andare! In galera! E dopo aver fatto questo,
capisce?&nbsp;—
</p>

<p class="speaker">
<span class="smcap">Onoria</span>
</p>

<p>
— già, ha avuto il coraggio&nbsp;—
</p>

<p class="speaker">
<span class="smcap">Franco</span>
</p>

<p>
— di venire a sconvolgere me!
</p>

<p>
<span class="pagenum" id="Page_125">[125]</span>
</p>

<p class="speaker">
<span class="smcap">Onoria</span>
</p>

<p>
Ma tutti, con la pietà!
</p>

<p class="speaker">
<span class="smcap">Franco</span>
</p>

<p>
Ma capiscono che cosa ha fatto a me?
</p>

<p class="speaker">
<span class="smcap">Ludovico</span>
</p>

<p class="center">
(<i>quasi tra sè</i>)
</p>

<p>
Pare incredibile....
</p>

<p class="speaker">
<span class="smcap">Onoria</span>
</p>

<p>
Con quell'aria di santa martire.... Impostora!
</p>

<p class="speaker">
<span class="smcap">Franco</span>
</p>

<p>
Tutto per aria.... La vergogna pubblica.... Il vituperio
della mia fidanzata.... M'è parso d'impazzire!
Come non sono impazzito, non lo so!
</p>

<p class="speaker">
<span class="smcap">Onoria</span>
</p>

<p>
Ecco perchè, ecco perchè se ne voleva scappare!
Com'ha visto lei, com'ha saputo che l'altro era qua!
L'impostora! Ha previsto che la menzogna si sarebbe
scoperta! (<i>Cangiando tono, con stizza</i>) Gliene
voglio per tutte le lagrime che m'ha fatto versare!
(<i>A Ludovico, di scatto</i>) Ah, sa! Via! Via! Non la
voglio più in casa! Non voglio di queste vergogne,
io, in casa mia!
</p>

<p class="speaker">
<span class="smcap">Ludovico</span>
</p>

<p class="center">
(<i>infastidito, sbuffando</i>)
</p>

<p>
Aspetti.... aspetti....
</p>

<p>
<span class="pagenum" id="Page_126">[126]</span>
</p>

<p class="speaker">
<span class="smcap">Onoria</span>
</p>

<p>
No no no no! Che aspetto! Via! Non la voglio!
Non la voglio!
</p>

<p class="speaker">
<span class="smcap">Ludovico</span>
</p>

<p>
Ma si stia zitta, perdio! Io ancora non mi raccapezzo. — (<i>A
Franco</i>) Scusi un po': come va che il
console?... (<i>s'interrompe</i>) Lo sa che è stato proprio
lui, il console, a protestare per il primo contro il
giornale?
</p>

<p class="speaker">
<span class="smcap">Franco</span>
</p>

<p>
Ma è chiaro!
</p>

<p class="speaker">
<span class="smcap">Ludovico</span>
</p>

<p>
No. Come chiaro? Dovevano essere d'accordo, mi
pare: amanti!
</p>

<p class="speaker">
<span class="smcap">Franco</span>
</p>

<p>
Ma perchè c'era qua la moglie con lui! La moglie,
di cui ella aveva osato far dire infamie in quel
giornale!
</p>

<p class="speaker">
<span class="smcap">Ludovico</span>
</p>

<p class="center">
(<i>ricordandosi</i>)
</p>

<p>
Ah, già. — Sì sì. E difatti, sì.... — ecco perchè
si turbò tanto, sapendo che nel giornale era detto&nbsp;—
</p>

<p class="speaker">
<span class="smcap">Onoria</span>
</p>

<p>
— che quella povera signora l'aveva spedita
per un servizio.
</p>

<p>
<span class="pagenum" id="Page_127">[127]</span>
</p>

<p class="speaker">
<span class="smcap">Franco</span>
</p>

<p>
Dev'essere stata la moglie a imporre a lui almeno
questa smentita.
</p>

<p class="speaker">
<span class="smcap">Ludovico</span>
</p>

<p>
È allora tutta un'impostura&nbsp;—
</p>

<p class="speaker">
<span class="smcap">Franco</span>
</p>

<p>
— vilissima! vilissima!
</p>

<p class="speaker">
<span class="smcap">Ludovico</span>
</p>

<p>
— che abbia tentato di uccidersi per lei?
</p>

<p class="speaker">
<span class="smcap">Onoria</span>
</p>

<p>
Ma come si può fare, io dico, a mentire così spudoratamente!
</p>

<p class="speaker">
<span class="smcap">Ludovico</span>
</p>

<p class="center">
(<i>quasi tra sè, pensando</i>)
</p>

<p>
Eh sì.... difatti.... Per questo s'è ostinata a non
voler da lei nessuna riparazione.
</p>

<p class="speaker">
<span class="smcap">Franco</span>
</p>

<p>
Avrei voluto vedere anche questo per giunta!
</p>

<p class="speaker">
<span class="smcap">Onoria</span>
</p>

<p>
Ma già, povero signore!
</p>

<p class="speaker">
<span class="smcap">Ludovico</span>
</p>

<p class="center">
(<i>urtato sempre più dalla sguajataggine di Onoria, che
lo trae a mettersi anche contro Franco</i>)
</p>

<p>
No, scusi: bisogna riconoscere che almeno una
resipiscenza l'ha avuta.
</p>

<p>
<span class="pagenum" id="Page_128">[128]</span>
</p>

<p class="speaker">
<span class="smcap">Franco</span>
</p>

<p>
Ma quando? Quando m'ha visto qua pronto a
riparare ciò che credevo una mia colpa.
</p>

<p class="speaker">
<span class="smcap">Ludovico</span>
</p>

<p>
Capisco, capisco&nbsp;—
</p>

<p class="speaker">
<span class="smcap">Franco</span>
</p>

<p>
E questo, badi, nel migliore dei casi! Voglio dire
che fosse diventata l'amante di quello, <i>dopo</i>! Che se
fosse <i>prima</i>, io avrei patito — lei se l'immagina? — l'inganno
più ignominioso da parte di tutt'e due!
</p>

<p class="speaker">
<span class="smcap">Ludovico</span>
</p>

<p>
No! Questo&nbsp;—
</p>

<p class="speaker">
<span class="smcap">Franco</span>
</p>

<p>
— sono qua, le dico, per accertarmi di questo!
</p>

<p class="speaker">
<span class="smcap">Ludovico</span>
</p>

<p>
E che vorrebbe fare? Non può negare, scusi,
d'essersi trovato qua di fronte alla più recisa e violenta
opposizione da parte di lei.
</p>

<p class="speaker">
<span class="smcap">Franco</span>
</p>

<p>
Ma io dico <i>prima</i>! L'inganno di <i>prima</i>!
</p>

<p class="speaker">
<span class="smcap">Ludovico</span>
</p>

<p>
Eh no, scusi, lei — in ogni caso — non avrebbe
patito mai nulla.
</p>

<p>
<span class="pagenum" id="Page_129">[129]</span>
</p>

<p class="speaker">
<span class="smcap">Franco</span>
</p>

<p>
Ah no? E come? Io&nbsp;—
</p>

<p class="speaker">
<span class="smcap">Ludovico</span>
</p>

<p class="center">
(<i>fermo</i>)
</p>

<p>
— nulla! neanche prima! — Se stava per sposare
qua un'altra, scusi!
</p>

<p class="speaker">
<span class="smcap">Franco</span>
</p>

<p>
Ma no, aspetti!
</p>

<p class="speaker">
<span class="smcap">Ludovico</span>
</p>

<p>
Mi lasci dire! Lei le aveva già reso il cambio,
mi pare, col suo inganno.
</p>

<p class="speaker">
<span class="smcap">Franco</span>
</p>

<p>
Ma io l'ho riconosciuto!
</p>

<p class="speaker">
<span class="smcap">Ludovico</span>
</p>

<p>
No, no, anche prima di conoscere l'inganno che
loro le avevano fatto!
</p>

<p class="speaker">
<span class="smcap">Franco</span>
</p>

<p>
E il mio, se mai, escluderebbe il loro?
</p>

<p class="speaker">
<span class="smcap">Ludovico</span>
</p>

<p>
No, certo! Ma non le può più dare il diritto di
chiederne conto a nessuno. Abbia pazienza!
</p>

<p>
<span class="pagenum" id="Page_130">[130]</span>
</p>

<p class="speaker">
<span class="smcap">Franco</span>
</p>

<p class="center">
(<i>con forza</i>)
</p>

<p>
Sì che me lo può dare! Me lo può dare! Perchè
loro, il tradimento, lo commisero, lo compirono; mentre
io, invece, ho mandato a monte il matrimonio e
sono accorso qua!
</p>

<p class="speaker">
<span class="smcap">Ludovico</span>
</p>

<p>
Quand'ha saputo che ella aveva tentato d'uccidersi&nbsp;—
</p>

<p class="speaker">
<span class="smcap">Franco</span>
</p>

<p class="center">
(<i>c. s.</i>)
</p>

<p>
— ma non per me! E l'ha confessato lei stessa! Oh
bella! Lei rinfaccia a me il mio tradimento, quasi che
per quella là, il mio, potesse più essere un tradimento!
</p>

<p class="speaker">
<span class="smcap">Ludovico</span>
</p>

<p>
No, no — guardi — non rinfaccio nulla io — voglio
soltanto dimostrarle che lei ha ragione per
una cosa sola: che ella cioè abbia mentito, dicendo — senza
averne più il diritto — che s'uccideva per
lei. E veramente io non riesco a capire il perchè di
questa menzogna, e proprio in punto di morte! Possono
essere utili per la vita, non per la morte, certe
menzogne. E per la vita è certo che lei stessa l'ha
riconosciuta inutile.
</p>

<p class="speaker">
<span class="smcap">Franco</span>
</p>

<p>
Ma lo dice lei, inutile!
</p>

<p>
<span class="pagenum" id="Page_131">[131]</span>
</p>

<p class="speaker">
<span class="smcap">Onoria</span>
</p>

<p>
Se non vuole tener conto dei fatti!
</p>

<p class="speaker">
<span class="smcap">Ludovico</span>
</p>

<p>
Ah, ecco, questo sì! Questo è vero! È il mio
difetto, questo. Non riesco mai a tener conto dei
fatti.
</p>

<p class="speaker">
<span class="smcap">Onoria</span>
</p>

<p>
Meno male che lo confessa lei stesso! E i fatti,
sa quali sono? Che è stata salvata: numero uno!
</p>

<p class="speaker">
<span class="smcap">Franco</span>
</p>

<p>
E che la menzogna le è stata utile! Sissignore,
utile — se non per me — che sarebbe stato il
colmo — utile perchè ha trovato qua uno come lei.
</p>

<p class="speaker">
<span class="smcap">Onoria</span>
</p>

<p>
Figuriamoci: uno scrittore!
</p>

<p class="speaker">
<span class="smcap">Ludovico</span>
</p>

<p>
Già: un imbecille.
</p>

<p class="speaker">
<span class="smcap">Franco</span>
</p>

<p class="center">
(<i>subito</i>)
</p>

<p>
Non dico questo!
</p>

<p class="speaker">
<span class="smcap">Ludovico</span>
</p>

<p>
Ma sì, dica pure, dica pure!
</p>

<p>
<span class="pagenum" id="Page_132">[132]</span>
</p>

<p class="speaker">
<span class="smcap">Onoria</span>
</p>

<p>
Lo può ben dire, se se lo dice da sè!
</p>

<p class="speaker">
<span class="smcap">Franco</span>
</p>

<p>
Certo che sarà stata lusingata — uh! — di vedere
accolta, assunta nel regno dell'arte la sua impostura:
questa storia romantica del suicidio per
amore, narrata non più da un giornalista; ma da
uno scrittore come lei!
</p>

<p class="speaker">
<span class="smcap">Ludovico</span>
</p>

<p>
E sì, difatti; voleva.
</p>

<p class="speaker">
<span class="smcap">Franco</span>
</p>

<p>
Lo vede?
</p>

<p class="speaker">
<span class="smcap">Ludovico</span>
</p>

<p>
S'è anche avuta per male, che ci vedessi un'altra,
diversa.
</p>

<p class="speaker">
<span class="smcap">Onoria</span>
</p>

<p>
Bella coppia avrebbero fatta! Lei che le diceva,
le bugie, e lui che le scriveva!
</p>

<p class="speaker">
<span class="smcap">Ludovico</span>
</p>

<p>
Le bugie — già! — che si chiamano anche storie.
Ma non ha mica nessuna colpa, sa? di non esser
vera, questa storia. Importa assai che non sia vera;
se poi è bella! Sarà riuscita male a lei, nel fatto;
ma ciò non toglie che possa riuscire bene a me, scrivendola.
E le dico di più: che così, è più bella! Oh,
<span class="pagenum" id="Page_133">[133]</span>
molto, molto più bella! E sono contentissimo che sia
venuta in chiaro! (<i>Indica a Franco Onoria</i>) Guardi:
che questa signora qua, per esempio, prima tutta
sdegnata, furiosa, e poi tutta miele, e ora tutta
fiele&nbsp;—
</p>

<p class="speaker">
<span class="smcap">Onoria</span>
</p>

<p class="center">
(<i>insorgendo</i>)
</p>

<p>
Sfido!
</p>

<p class="speaker">
<span class="smcap">Ludovico</span>
</p>

<p class="center">
(<i>subito approvando</i>)
</p>

<p>
Ma sì, sì, ha ragione! Però è bellissimo, non
neghi! (<i>Rivolgendosi a Franco</i>) E che lei, prima,
jeri, così esaltato&nbsp;—
</p>

<p class="speaker">
<span class="smcap">Franco</span>
</p>

<p class="center">
(<i>insorgendo</i>)
</p>

<p>
Ma gliel'ho detto io stesso!
</p>

<p class="speaker">
<span class="smcap">Ludovico</span>
</p>

<p class="center">
(<i>c. s.</i>)
</p>

<p>
Sì, sì, ed è giusto! giustissimo! E appunto per
questo, bellissimo! — Ma scusate, voi credete che
io debba far qui la figura dell'imbecille? No, ecco!
Mi diverto allora a farvi vedere quant'è bella — bella — bellissima — questa
commedia d'una bugia
scoperta&nbsp;—
</p>

<p class="speaker">
<span class="smcap">Franco</span>
</p>

<p class="center">
(<i>di nuovo insorgendo, addolorato</i>)
</p>

<p>
— bella, lei dice?
</p>

<p>
<span class="pagenum" id="Page_134">[134]</span>
</p>

<p class="speaker">
<span class="smcap">Ludovico</span>
</p>

<p class="center">
(<i>subito, compenetrandosi del dolore di lui</i>)
</p>

<p>
Appunto perchè lei ne soffre e ne ha sofferto così!
Oh, comprendo, sento in me — non creda! — le
sue sofferenze; e non dubiti che saprò rappresentarle
al vivo, se ne farò un romanzo o una commedia.
</p>

<p class="speaker">
<span class="smcap">Onoria</span>
</p>

<p>
E che niente niente vorrebbe farci entrare anche
me?
</p>

<p class="speaker">
<span class="smcap">Ludovico</span>
</p>

<p>
Se ne faccio una commedia, sì.
</p>

<p class="speaker">
<span class="smcap">Onoria</span>
</p>

<p>
Ah, non s'arrischi di mettermi in commedia, sa!
</p>

<p class="speaker">
<span class="smcap">Ludovico</span>
</p>

<p>
Che farebbe? Si metterebbe a gridare che non
è vero?
</p>

<p class="speaker">
<span class="smcap">Onoria</span>
</p>

<p>
Che non è vero! che non è vero! Che lei è un
impostore da fare il pajo con quella!
</p>

<p class="speaker">
<span class="smcap">Ludovico</span>
</p>

<p class="center">
(<i>ridendo</i>)
</p>

<p>
Ma lo direbbero i critici, stia tranquilla, che non
è vero! (<i>Staccando</i>) Com'è intanto che ancora non
ritorna? A quest'ora dovrebbe già esser qui.... — Le
ho dato un po' di denaro....
</p>

<p>
<span class="pagenum" id="Page_135">[135]</span>
</p>

<p class="speaker">
<span class="smcap">Onoria</span>
</p>

<p class="center">
(<i>subito</i>)
</p>

<p>
Denaro, a lei? Ah, bravo! E allora, figuriamoci!
</p>

<p class="speaker">
<span class="smcap">Ludovico</span>
</p>

<p>
Per pagare il conticino dell'albergo e ritirare la
valigia.
</p>

<p class="speaker">
<span class="smcap">Onoria</span>
</p>

<p>
Ma se le ha dato del danaro, non torna più! non
torna più! Addio, commedia! Posso star tranquilla
davvero!
</p>

<p class="speaker">
<span class="smcap">Ludovico</span>
</p>

<p>
No, per questo — veda — c'è sempre modo
d'immaginare una fine concludente, anche se un fatto
nella vita non conclude!
</p>

<p class="speaker">
<span class="smcap">Franco</span>
</p>

<p>
Teme che non debba più davvero ritornare?
</p>

<p class="speaker">
<span class="smcap">Ludovico</span>
</p>

<p>
Ecco: secondo. Se lo scopo della sua menzogna
era nei «fatti», come voi dite, ho paura che non
ritornerà più. Ritornerà soltanto nel caso che il suo
scopo — come a me pare — era sopra e fuori dei
fatti. E allora io farò la commedia. — Ma la farò
anche se ella non ritorna.
</p>

<p class="speaker">
<span class="smcap">Franco</span>
</p>

<p>
Senza tener conto dei fatti?
</p>

<p>
<span class="pagenum" id="Page_136">[136]</span>
</p>

<p class="speaker">
<span class="smcap">Ludovico</span>
</p>

<p>
I fatti! I fatti! Caro signore, i fatti sono come
si assumono; e allora, nello spirito, non sono più
fatti: ma vita che appare, così o in altro modo. I fatti
sono il passato, quando l'animo cede, — lo diceva
lei stesso — e la vita li abbandona. Perciò non credo
ai fatti.
</p>

<div class="blockquote">
<p>
Entra a questo punto dalla comune <span class="smcap">Emma</span>, ad annunziare:
</p>
</div>

<p class="speaker">
<span class="smcap">Emma</span>
</p>

<p>
C'è il signor console Grotti che chiede della signorina
o di lei, signor Nota.
</p>

<p class="speaker">
<span class="smcap">Ludovico</span>
</p>

<p>
Ah, viene qua lui, invece.
</p>

<p class="speaker">
<span class="smcap">Franco</span>
</p>

<p class="center">
(<i>fiero e minaccioso, accennando di muoversi per andargli
incontro</i>)
</p>

<p>
E viene a proposito!
</p>

<p class="speaker">
<span class="smcap">Ludovico</span>
</p>

<p class="center">
(<i>calmo e fermo, ponendoglisi davanti</i>)
</p>

<p>
Lei mi farà il piacere di star tranquillo, in casa
mia; e le ripeto che non ha da chiedere conto a nessuno!
</p>

<p class="speaker">
<span class="smcap">Franco</span>
</p>

<p class="center">
(<i>c. s.</i>)
</p>

<p>
Io me ne posso anche andare!
</p>

<p>
<span class="pagenum" id="Page_137">[137]</span>
</p>

<p class="speaker">
<span class="smcap">Ludovico</span>
</p>

<p>
No! Lei si fermerà qui. Andrò io da questo signore.
</p>

<div class="blockquote">
<p>
Si presenta sulla soglia, in ansia e agitatissimo il console
<span class="smcap">Grotti</span>. <span class="smcap">Emma</span> si ritira.
</p>
</div>

<p class="speaker">
<span class="smcap">Grotti</span>
</p>

<p>
Permesso? La signorina Drei?
</p>

<p class="speaker">
<span class="smcap">Onoria</span>
</p>

<p class="center">
(<i>allarmata, irritata, impaziente</i>)
</p>

<p>
Ma non c'è! Se n'è andata!
</p>

<p class="speaker">
<span class="smcap">Franco</span>
</p>

<p>
E forse non ritornerà più!
</p>

<p class="speaker">
<span class="smcap">Grotti</span>
</p>

<p>
Oh Dio, ma sanno.... — mi rivolgo a lei, signor
Nota&nbsp;—
</p>

<p class="speaker">
<span class="smcap">Ludovico</span>
</p>

<p>
Lei s'introduce in casa mia, senza averne il permesso.
</p>

<p class="speaker">
<span class="smcap">Grotti</span>
</p>

<p>
Chiedo perdono! Ma mi preme di sapere se la
signorina Drei è a conoscenza che mia moglie&nbsp;—
</p>

<p class="speaker">
<span class="smcap">Franco</span>
</p>

<p class="center">
(<i>subito</i>)
</p>

<p>
— è andata dai parenti della mia fidanzata a
denunziare&nbsp;—
</p>

<p>
<span class="pagenum" id="Page_138">[138]</span>
</p>

<p class="speaker">
<span class="smcap">Grotti</span>
</p>

<p class="center">
(<i>subito con fierezza, gridando</i>)
</p>

<p>
— la sua pazzia!
</p>

<p class="speaker">
<span class="smcap">Franco</span>
</p>

<p>
Ah, lei dunque nega?
</p>

<p class="speaker">
<span class="smcap">Grotti</span>
</p>

<p class="center">
(<i>c. s. con furia e con sdegno</i>)
</p>

<p>
Ma io non ho niente nè da affermare nè da negare
a lei!
</p>

<p class="speaker">
<span class="smcap">Franco</span>
</p>

<p>
Ah no! s'inganna! Perchè lei mi deve rispondere&nbsp;—
</p>

<p class="speaker">
<span class="smcap">Grotti</span>
</p>

<p>
— di che vuole che le risponda? Della pazzia di
una donna? — Sono pronto a risponderne, quando
lei vuole!
</p>

<p class="speaker">
<span class="smcap">Franco</span>
</p>

<p>
Sta bene!
</p>

<p class="speaker">
<span class="smcap">Grotti</span>
</p>

<p class="center">
(<i>subito rivolgendosi a Ludovico</i>)
</p>

<p>
Mi preme soltanto di sapere, signor Nota, se la
signorina Drei ne è a conoscenza!
</p>

<p class="speaker">
<span class="smcap">Ludovico</span>
</p>

<p>
No, io non credo.
</p>

<p class="speaker">
<span class="smcap">Grotti</span>
</p>

<p>
Ah, sia lodato Dio, sia lodato Dio!
</p>

<p>
<span class="pagenum" id="Page_139">[139]</span>
</p>

<p class="speaker">
<span class="smcap">Ludovico</span>
</p>

<p>
È stata con me: l'ho lasciata perchè doveva recarsi
all'albergo.
</p>

<p class="speaker">
<span class="smcap">Grotti</span>
</p>

<p>
E non lo sapeva neanche lei?
</p>

<p class="speaker">
<span class="smcap">Ludovico</span>
</p>

<p>
No; l'ho saputo ora dal signor Laspiga che ho
trovato qua.
</p>

<p class="speaker">
<span class="smcap">Grotti</span>
</p>

<p>
Ah bene, bene! Perchè nella disperazione in cui
è, quest'altro colpo....
</p>

<p class="speaker">
<span class="smcap">Ludovico</span>
</p>

<p>
Ma il fatto è che — la aspettiamo — e ancora
non ritorna.
</p>

<p class="speaker">
<span class="smcap">Franco</span>
</p>

<p>
Se non lo sa, è più che probabile che se l'aspetti!
E poichè il signor Nota le ha dato un po' di denaro,
forse avrà preso la via.
</p>

<p class="speaker">
<span class="smcap">Grotti</span>
</p>

<p>
Dio volesse che fosse così! Ma purtroppo temo&nbsp;—
</p>

<p class="speaker">
<span class="smcap">Franco</span>
</p>

<p>
Ah, dunque lei ora ammette?
</p>

<p class="speaker">
<span class="smcap">Grotti</span>
</p>

<p>
Io non ammetto nulla!
</p>

<p>
<span class="pagenum" id="Page_140">[140]</span>
</p>

<p class="speaker">
<span class="smcap">Franco</span>
</p>

<p>
Già per cavalleria!
</p>

<p class="speaker">
<span class="smcap">Grotti</span>
</p>

<p>
Ma non capisce che a me non importa affatto che
lei creda o non creda? Lei può credere quello che
vuole e che le fa comodo!
</p>

<p class="speaker">
<span class="smcap">Franco</span>
</p>

<p class="center">
(<i>di scatto, fiero</i>)
</p>

<p>
Io? Quello che mi fa comodo? Io voglio sapere
quello che è vero, non credere quello che mi fa comodo!
</p>

<p class="speaker">
<span class="smcap">Grotti</span>
</p>

<p>
E poi? Quando le avrò detto che non è vero?
Ma non vuol comprendere che è stato lei, proprio
lei, a ridurla alla disperazione?
</p>

<p class="speaker">
<span class="smcap">Franco</span>
</p>

<p>
Io?
</p>

<p class="speaker">
<span class="smcap">Grotti</span>
</p>

<p>
Sì! Lei!
</p>

<p class="speaker">
<span class="smcap">Franco</span>
</p>

<p>
Ma se fu scacciata innocente, da sua moglie, senza
neanche colpa della disgrazia della bambina&nbsp;—
</p>

<p class="speaker">
<span class="smcap">Grotti</span>
</p>

<p class="center">
(<i>subito, reciso</i>)
</p>

<p>
Questo no!
</p>

<p>
<span class="pagenum" id="Page_141">[141]</span>
</p>

<p class="speaker">
<span class="smcap">Franco</span>
</p>

<p>
È menzogna, questa?
</p>

<p class="speaker">
<span class="smcap">Grotti</span>
</p>

<p>
Sono andato appunto a protestare per questo, al
giornale — contro questa menzogna!
</p>

<p class="speaker">
<span class="smcap">Franco</span>
</p>

<p>
E poi è venuto a mettersi qua d'accordo con lei?
</p>

<p class="speaker">
<span class="smcap">Grotti</span>
</p>

<p class="center">
(<i>fremendo, quasi avventandosi e contenendosi</i>)
</p>

<p>
Mi scusi, signor Nota.... (<i>Poi, a Franco</i>) Sono
venuto qua perchè pregato dal padre della sua fidanzata,
e ho trovato che ella — del resto, alla sua
stessa presenza, e di tutti — si disperava perchè lei&nbsp;—
</p>

<p class="speaker">
<span class="smcap">Franco</span>
</p>

<p class="center">
(<i>subito con forza stringente</i>)
</p>

<p>
— perchè io volevo riparare al male che le avevo
fatto! Perchè se ne dispera — vorrei sapere — se
questo male che io le avrei fatto, è vero?
</p>

<p class="speaker">
<span class="smcap">Grotti</span>
</p>

<p>
Ma perchè ella non vuole la sua riparazione! Oh
bella! Non la vuole! Non la vuole! Gliel'ha detto!
Ripetuto! È una bella ostinazione, perdio!
</p>

<p>
<span class="pagenum" id="Page_142">[142]</span>
</p>

<p class="speaker">
<span class="smcap">Franco</span>
</p>

<p class="center">
(<i>c. s.</i>)
</p>

<p>
Ma non può credere che mi faccia comodo! Questo
no! Lei vorrebbe escludermi, con la scusa di questa
disperazione, per fare facilmente qua, la sua parte
davanti al signore (<i>indicando Ludovico</i>), dandogli a
credere che non è vero niente! — Ma io sono qua,
non per piacere, ma perchè lei, lei stessa, dichiarò
pubblicamente che s'era uccisa per me!
</p>

<p class="speaker">
<span class="smcap">Grotti</span>
</p>

<p>
E non le ha già confessato d'aver mentito?
</p>

<p class="speaker">
<span class="smcap">Franco</span>
</p>

<p class="center">
(<i>subito, con violenza, sempre più stringente</i>)
</p>

<p>
Una seconda menzogna! E due! — L'ho costretta
io, forse, a mentire?
</p>

<p class="speaker">
<span class="smcap">Grotti</span>
</p>

<p>
E chi lo sa, se non ha detto di no, per questo?
</p>

<p class="speaker">
<span class="smcap">Franco</span>
</p>

<p class="center">
(<i>c. s.</i>)
</p>

<p>
Dunque sarebbe vero che ha tentato d'uccidersi
per me?
</p>

<p class="speaker">
<span class="smcap">Grotti</span>
</p>

<p>
Io non lo so, perchè l'ha fatto.
</p>

<p>
<span class="pagenum" id="Page_143">[143]</span>
</p>

<p class="speaker">
<span class="smcap">Franco</span>
</p>

<p class="center">
(<i>c. s.</i>)
</p>

<p>
Se è come lei dice, l'ha fatto per me, per il mio
matrimonio! Non vedo altra ragione, perchè l'avrebbe
fatto!
</p>

<p class="speaker">
<span class="smcap">Ludovico</span>
</p>

<p>
Se non fu forse, per come disse a me&nbsp;—
</p>

<p class="speaker">
<span class="smcap">Franco</span>
</p>

<p class="center">
(<i>voltandosi di scatto</i>)
</p>

<p>
Ma no, scusi, lei poc'anzi ha detto che non ne
vedeva nessuna, neppure lei!
</p>

<p class="speaker">
<span class="smcap">Ludovico</span>
</p>

<p>
No, ecco, che s'avvilì.... per istrada.... come una
mendicante....
</p>

<p class="speaker">
<span class="smcap">Franco</span>
</p>

<p class="center">
(<i>con ironia</i>)
</p>

<p>
Già! quando si offrì, di sera, al primo che passava....
</p>

<p class="speaker">
<span class="smcap">Grotti</span>
</p>

<p class="center">
(<i>infoscandosi</i>)
</p>

<p>
Disse anche questo?
</p>

<p class="speaker">
<span class="smcap">Franco</span>
</p>

<p class="center">
(<i>forte, con foga, venendo avanti</i>)
</p>

<p>
Anche questo! anche questo! E avrebbe fatto
anche questo per colpa mia, per il mio tradimento!
<span class="pagenum" id="Page_144">[144]</span>
E lei vorrebbe che io, ammettendo questo, non m'ostinassi
a pretendere, con tutta la forza della mia coscienza,
che ella accettasse la mia riparazione? Ma
io sono pronto a pretenderlo anche ora, se lei mi
dà la sua parola d'onore che sua moglie ha detto il
falso, denunciando che è stata la sua amante!
</p>

<div class="blockquote">
<p>
Accorre a questo punto <span class="smcap">Emma</span>, dalla comune, gridando
spaventata:
</p>
</div>

<p class="speaker">
<span class="smcap">Emma</span>
</p>

<p>
Signora! signora! Dio mio.... signora....
</p>

<p class="speaker">
<span class="smcap">Onoria</span>
</p>

<p>
Che cos'è?
</p>

<p class="speaker">
<span class="smcap">Ludovico</span>
</p>

<p>
Lei?
</p>

<p class="speaker">
<span class="smcap">Emma</span>
</p>

<p>
Sissignore.... è tornata....
</p>

<p class="speaker">
<span class="smcap">Grotti</span>
</p>

<p>
E dov'è?
</p>

<p class="speaker">
<span class="smcap">Onoria</span>
</p>

<p>
Dov'è?
</p>

<p class="speaker">
<span class="smcap">Emma</span>
</p>

<p>
Come una morta.... Appena ho aperto.... è caduta,
con la valigia....
</p>

<p class="speaker">
<span class="smcap">Ludovico</span>
</p>

<p>
Il veleno.... ah Dio, nella valigia aveva il veleno....
</p>

<div class="blockquote">
<p>
Mentre fanno per accorrere appare <span class="smcap">Ersilia</span> dalla comune:
cadaverica, ma calma, dolce, quasi sorridente.
</p>
</div>

<p>
<span class="pagenum" id="Page_145">[145]</span>
</p>

<p class="speaker">
<span class="smcap">Onoria</span>
</p>

<p class="center">
(<i>arretrando, con gli altri</i>)
</p>

<p>
Oh.... eccola....
</p>

<p class="speaker">
<span class="smcap">Grotti</span>
</p>

<p class="center">
(<i>prorompendo</i>)
</p>

<p>
Ersilia.... Ersilia.... che hai fatto?
</p>

<p class="speaker">
<span class="smcap">Franco</span>
</p>

<p class="center">
(<i>quasi tra sè</i>)
</p>

<p>
Ecco che s'è tradito!
</p>

<p class="speaker">
<span class="smcap">Ludovico</span>
</p>

<p class="center">
(<i>accorrendo, come per sorreggerla</i>)
</p>

<p>
Signorina.... signorina....
</p>

<p class="speaker">
<span class="smcap">Onoria</span>
</p>

<p class="center">
(<i>con raccapriccio, quasi tra sè</i>)
</p>

<p>
Oh Dio.... di nuovo?
</p>

<p class="speaker">
<span class="smcap">Ersilia</span>
</p>

<p>
Niente. Zitti.... Questa volta, niente.... (<i>fa segno
col dito davanti alla bocca</i>).
</p>

<p class="speaker">
<span class="smcap">Grotti</span>
</p>

<p class="center">
(<i>con un grido</i>)
</p>

<p>
No! No.... Dio, Dio! Bisogna darle ajuto subito!
Portarla via, subito!
</p>

<p>
<span class="pagenum" id="Page_146">[146]</span>
</p>

<p class="speaker">
<span class="smcap">Onoria</span>
</p>

<p class="center">
(<i>spaventata</i>)
</p>

<p>
Ma sì! Subito, subito!
</p>

<p class="speaker">
<span class="smcap">Ludovico</span>
</p>

<p class="center">
(<i>accorrendo a lei</i>)
</p>

<p>
Sì, sì.... venga, venga....
</p>

<p class="speaker">
<span class="smcap">Ersilia</span>
</p>

<p class="center">
(<i>schermendosi</i>)
</p>

<p>
No: non voglio! — Basta! Per carità....
</p>

<p class="speaker">
<span class="smcap">Grotti</span>
</p>

<p class="center">
(<i>accorrendo anche lui</i>)
</p>

<p>
Ma sì! Vieni, vieni con me! Ti condurrò io!
</p>

<p class="speaker">
<span class="smcap">Ersilia</span>
</p>

<p class="center">
(<i>c. s.</i>)
</p>

<p>
Non voglio, ti dico....
</p>

<p class="speaker">
<span class="smcap">Ludovico</span>
</p>

<p class="center">
(<i>c. s.</i>)
</p>

<p>
Ma sì, si lasci persuadere, si lasci condurre, signorina!
</p>

<p class="speaker">
<span class="smcap">Onoria</span>
</p>

<p>
Mando per una vettura!
</p>

<p class="speaker">
<span class="smcap">Ersilia</span>
</p>

<p>
Per carità, basta, vi dico.... Sarebbe inutile!
</p>

<p>
<span class="pagenum" id="Page_147">[147]</span>
</p>

<p class="speaker">
<span class="smcap">Grotti</span>
</p>

<p>
Ma chi lo dice? Non bisogna perder tempo piuttosto!
</p>

<p class="speaker">
<span class="smcap">Ersilia</span>
</p>

<p>
È inutile! Non c'è più rimedio. Zitti, per carità.
Lasciatemi tranquilla. Se lei, signor Nota, e lei signora.... — non
sarà subito, purtroppo.... ma spero
presto....
</p>

<p class="speaker">
<span class="smcap">Ludovico</span>
</p>

<p>
Dica, sì.... — che desidera? che desidera?
</p>

<p class="speaker">
<span class="smcap">Ersilia</span>
</p>

<p>
Il suo letto.
</p>

<p class="speaker">
<span class="smcap">Ludovico</span>
</p>

<p>
Ma sì, subito, venga!
</p>

<p class="speaker">
<span class="smcap">Onoria</span>
</p>

<p>
Venga, venga!
</p>

<p class="speaker">
<span class="smcap">Grotti</span>
</p>

<p class="center">
(<i>di nuovo prorompendo con violenta commozione</i>)
</p>

<p>
Che hai fatto? che hai fatto?
</p>

<p class="speaker">
<span class="smcap">Ersilia</span>
</p>

<p>
Basta. Andate, andate....
</p>

<p class="speaker">
<span class="smcap">Ludovico</span>
</p>

<p>
Poteva pensare, signorina, che c'ero io! poteva
restare qua, con me!
</p>

<p>
<span class="pagenum" id="Page_148">[148]</span>
</p>

<p class="speaker">
<span class="smcap">Ersilia</span>
</p>

<p>
Se non l'avessi fatto, nessuno mi avrebbe più creduto.
</p>

<p class="speaker">
<span class="smcap">Franco</span>
</p>

<p class="center">
(<i>con orgasmo, commosso</i>)
</p>

<p>
Ma che cosa, che cosa dovevamo credere?
</p>

<p class="speaker">
<span class="smcap">Ersilia</span>
</p>

<p class="center">
(<i>pacata</i>)
</p>

<p>
Che non mentii per vivere. Questo.
</p>

<p class="speaker">
<span class="smcap">Franco</span>
</p>

<p>
E perchè allora?
</p>

<p class="speaker">
<span class="smcap">Ersilia</span>
</p>

<p>
Ma per morire. Ecco. Vedi? — Te lo gridai,
che quando dissi quella menzogna per me doveva
essere tutto finito, e che la dissi appunto per questo.
Tu non l'hai voluto credere; e hai ragione, sì,
perchè non pensai a te — proprio per nulla — hai
ragione, non pensai che t'avrei turbato, sconvolto
così.... — Ma mi disprezzavo tanto!
</p>

<p class="speaker">
<span class="smcap">Franco</span>
</p>

<p>
Ma come? M'accusavi....
</p>

<p class="speaker">
<span class="smcap">Ersilia</span>
</p>

<p>
No.
</p>

<p class="speaker">
<span class="smcap">Franco</span>
</p>

<p>
Come no?
</p>

<p>
<span class="pagenum" id="Page_149">[149]</span>
</p>

<p class="speaker">
<span class="smcap">Ersilia</span>
</p>

<p>
No, no.... È così difficile dirlo... — figurati, crederlo. — Ma
ora ti dirò. Mi disprezzavo tanto, che
non credetti che t'avrei cagionato tutto questo
danno. — Puoi credermi. Vedi, ho voluto acquistarmi
prima, apposta, questo diritto d'esser creduta:
per dirtelo. T'ho cagionato tutto questo sconvolgimento,
e anche alla tua fidanzata, e sapevo, sapevo
di non doverlo fare; che non avevo più nessun diritto
di farlo, perchè.... (<i>guarda verso il Grotti, poi
si rivolge di nuovo a Franco</i>) L'hai saputo? — Da
sua moglie, è vero?
</p>

<p class="speaker">
<span class="smcap">Franco</span>
</p>

<p class="center">
(<i>quasi senza voce</i>)
</p>

<p>
Sì.
</p>

<p class="speaker">
<span class="smcap">Ersilia</span>
</p>

<p>
L'ho preveduto. E lui è venuto qua a negare,
è vero?
</p>

<p class="speaker">
<span class="smcap">Franco</span>
</p>

<p class="center">
(<i>c. s.</i>)
</p>

<p>
Sì.
</p>

<p class="speaker">
<span class="smcap">Ersilia</span>
</p>

<p>
Ecco, vedi? (<i>Lo guarda e fa un gesto di sconsolata
pietà, aprendo appena le mani; gesto che dice
senza parole la ragione per cui l'umanità martoriata
sente il bisogno di mentire. Dolcissimamente aggiunge:</i>)
E anche tu....
</p>

<p>
<span class="pagenum" id="Page_150">[150]</span>
</p>

<p class="speaker">
<span class="smcap">Franco</span>
</p>

<p class="center">
(<i>commosso, con impeto di sincerità, intendendo il
gesto</i>)
</p>

<p>
Sì, anch'io, anch'io!
</p>

<p class="speaker">
<span class="smcap">Ersilia</span>
</p>

<p class="center">
(<i>sorridendo, quasi d'un sorriso lontano</i>)
</p>

<p>
Hai detto il sogno.... non so.... cose belle. — E sei
accorso qua per riparare. — Sì, come lui — per riparare — ha
negato. (<i>Il Grotti scoppia in violenti
singhiozzi. E allora ella turbandosi e facendogli cenno
di frenarsi e di smettere</i>) No, no, per carità! — È
che ciascuno, ciascuno vuol fare una bella figura. — Più
si è.... più si è.... (<i>vuol dire «laidi», ma ne
prova schifo e insieme ancora tanta pietà, che quasi
non le viene di dirlo</i>) — e più ci vogliamo far belli,
ecco. (<i>E sorride</i>) Dio mio sì, coprirci con un abitino
decente, ecco. — Io non ne avevo più nessuno
per ricomparirti davanti. Ma seppi che anche tu....
sì, t'eri strappato quell'abito bello di marinajo.
E allora mi vidi.... mi vidi per la strada, senza
più nulla.... — e.... (<i>s'infosca al ricordo di quella
sera per la strada, uscita dall'alberguccio</i>) — sì, ancora
un altro po' di fango addosso, a finire d'insudiciarmi. — Dio,
che schifo! che nausea! — E allora....
e allora volli farmela per la morte, almeno,
una vestina decente. — Ecco, vedete perchè mentii?
Per questo, vi giuro! — Non avevo potuto averne
mai una per la vita, da poter figurare in qualche
<span class="pagenum" id="Page_151">[151]</span>
modo, che non mi fosse strappata dai tanti cani....
dai tanti cani che mi sono saltati sempre addosso,
per ogni via, che non mi fosse imbrattata da tutte
le miserie più basse e più vili — me ne volli fare
una — bella — per la morte — la più bella — quella
che era stata per me come un sogno, là — e
che mi fu strappata subito, anch'essa — quella di
fidanzata; ma per morirci, per morirci, per morirci
e basta — ecco — con un po' di rimpianto di tutti,
e basta. — Ebbene, no! no! Non ho potuto avere
neanche questa! Lacerata addosso, strappata anche
questa! No! Morire nuda! Scoperta, avvilita, e spregiata! — Ecco
qua: siete contenti? E ora andate,
andate. Lasciatemi morire in silenzio: nuda. Andate!
Lo posso ben dire, ora, mi pare, che non voglio più
vedere, che non voglio più sentire nessuno? Andate,
andatelo a dire, tu a tua moglie, tu alla tua fidanzata,
che questa morta — ecco qua — non s'è potuta
vestire.
</p>

<p class="pad2 center large">
TELA
</p>

<div class="tnote">
<p class="tntitle">
Nota del Trascrittore
</p>

<p>
Ortografia e punteggiatura originali sono state mantenute, correggendo senza annotazione
minimi errori tipografici.
</p>

<p class="covernote">
Copertina elaborata dal trascrittore e posta nel pubblico dominio.
</p>
</div>

<div style='display:block; margin-top:4em'>*** END OF THE PROJECT GUTENBERG EBOOK VESTIRE GLI IGNUDI ***</div>
<div style='text-align:left'>

<div style='display:block; margin:1em 0'>
Updated editions will replace the previous one&#8212;the old editions will
be renamed.
</div>

<div style='display:block; margin:1em 0'>
Creating the works from print editions not protected by U.S. copyright
law means that no one owns a United States copyright in these works,
so the Foundation (and you!) can copy and distribute it in the United
States without permission and without paying copyright
royalties. Special rules, set forth in the General Terms of Use part
of this license, apply to copying and distributing Project
Gutenberg&#8482; electronic works to protect the PROJECT GUTENBERG&#8482;
concept and trademark. Project Gutenberg is a registered trademark,
and may not be used if you charge for an eBook, except by following
the terms of the trademark license, including paying royalties for use
of the Project Gutenberg trademark. If you do not charge anything for
copies of this eBook, complying with the trademark license is very
easy. You may use this eBook for nearly any purpose such as creation
of derivative works, reports, performances and research. Project
Gutenberg eBooks may be modified and printed and given away--you may
do practically ANYTHING in the United States with eBooks not protected
by U.S. copyright law. Redistribution is subject to the trademark
license, especially commercial redistribution.
</div>

<div style='margin:0.83em 0; font-size:1.1em; text-align:center'>START: FULL LICENSE<br />
<span style='font-size:smaller'>THE FULL PROJECT GUTENBERG LICENSE<br />
PLEASE READ THIS BEFORE YOU DISTRIBUTE OR USE THIS WORK</span>
</div>

<div style='display:block; margin:1em 0'>
To protect the Project Gutenberg&#8482; mission of promoting the free
distribution of electronic works, by using or distributing this work
(or any other work associated in any way with the phrase &#8220;Project
Gutenberg&#8221;), you agree to comply with all the terms of the Full
Project Gutenberg&#8482; License available with this file or online at
www.gutenberg.org/license.
</div>

<div style='display:block; font-size:1.1em; margin:1em 0; font-weight:bold'>
Section 1. General Terms of Use and Redistributing Project Gutenberg&#8482; electronic works
</div>

<div style='display:block; margin:1em 0'>
1.A. By reading or using any part of this Project Gutenberg&#8482;
electronic work, you indicate that you have read, understand, agree to
and accept all the terms of this license and intellectual property
(trademark/copyright) agreement. If you do not agree to abide by all
the terms of this agreement, you must cease using and return or
destroy all copies of Project Gutenberg&#8482; electronic works in your
possession. If you paid a fee for obtaining a copy of or access to a
Project Gutenberg&#8482; electronic work and you do not agree to be bound
by the terms of this agreement, you may obtain a refund from the person
or entity to whom you paid the fee as set forth in paragraph 1.E.8.
</div>

<div style='display:block; margin:1em 0'>
1.B. &#8220;Project Gutenberg&#8221; is a registered trademark. It may only be
used on or associated in any way with an electronic work by people who
agree to be bound by the terms of this agreement. There are a few
things that you can do with most Project Gutenberg&#8482; electronic works
even without complying with the full terms of this agreement. See
paragraph 1.C below. There are a lot of things you can do with Project
Gutenberg&#8482; electronic works if you follow the terms of this
agreement and help preserve free future access to Project Gutenberg&#8482;
electronic works. See paragraph 1.E below.
</div>

<div style='display:block; margin:1em 0'>
1.C. The Project Gutenberg Literary Archive Foundation (&#8220;the
Foundation&#8221; or PGLAF), owns a compilation copyright in the collection
of Project Gutenberg&#8482; electronic works. Nearly all the individual
works in the collection are in the public domain in the United
States. If an individual work is unprotected by copyright law in the
United States and you are located in the United States, we do not
claim a right to prevent you from copying, distributing, performing,
displaying or creating derivative works based on the work as long as
all references to Project Gutenberg are removed. Of course, we hope
that you will support the Project Gutenberg&#8482; mission of promoting
free access to electronic works by freely sharing Project Gutenberg&#8482;
works in compliance with the terms of this agreement for keeping the
Project Gutenberg&#8482; name associated with the work. You can easily
comply with the terms of this agreement by keeping this work in the
same format with its attached full Project Gutenberg&#8482; License when
you share it without charge with others.
</div>

<div style='display:block; margin:1em 0'>
1.D. The copyright laws of the place where you are located also govern
what you can do with this work. Copyright laws in most countries are
in a constant state of change. If you are outside the United States,
check the laws of your country in addition to the terms of this
agreement before downloading, copying, displaying, performing,
distributing or creating derivative works based on this work or any
other Project Gutenberg&#8482; work. The Foundation makes no
representations concerning the copyright status of any work in any
country other than the United States.
</div>

<div style='display:block; margin:1em 0'>
1.E. Unless you have removed all references to Project Gutenberg:
</div>

<div style='display:block; margin:1em 0'>
1.E.1. The following sentence, with active links to, or other
immediate access to, the full Project Gutenberg&#8482; License must appear
prominently whenever any copy of a Project Gutenberg&#8482; work (any work
on which the phrase &#8220;Project Gutenberg&#8221; appears, or with which the
phrase &#8220;Project Gutenberg&#8221; is associated) is accessed, displayed,
performed, viewed, copied or distributed:
</div>

<blockquote>
  <div style='display:block; margin:1em 0'>
    This eBook is for the use of anyone anywhere in the United States and most
    other parts of the world at no cost and with almost no restrictions
    whatsoever. You may copy it, give it away or re-use it under the terms
    of the Project Gutenberg License included with this eBook or online
    at <a href="https://www.gutenberg.org">www.gutenberg.org</a>. If you
    are not located in the United States, you will have to check the laws
    of the country where you are located before using this eBook.
  </div>
</blockquote>

<div style='display:block; margin:1em 0'>
1.E.2. If an individual Project Gutenberg&#8482; electronic work is
derived from texts not protected by U.S. copyright law (does not
contain a notice indicating that it is posted with permission of the
copyright holder), the work can be copied and distributed to anyone in
the United States without paying any fees or charges. If you are
redistributing or providing access to a work with the phrase &#8220;Project
Gutenberg&#8221; associated with or appearing on the work, you must comply
either with the requirements of paragraphs 1.E.1 through 1.E.7 or
obtain permission for the use of the work and the Project Gutenberg&#8482;
trademark as set forth in paragraphs 1.E.8 or 1.E.9.
</div>

<div style='display:block; margin:1em 0'>
1.E.3. If an individual Project Gutenberg&#8482; electronic work is posted
with the permission of the copyright holder, your use and distribution
must comply with both paragraphs 1.E.1 through 1.E.7 and any
additional terms imposed by the copyright holder. Additional terms
will be linked to the Project Gutenberg&#8482; License for all works
posted with the permission of the copyright holder found at the
beginning of this work.
</div>

<div style='display:block; margin:1em 0'>
1.E.4. Do not unlink or detach or remove the full Project Gutenberg&#8482;
License terms from this work, or any files containing a part of this
work or any other work associated with Project Gutenberg&#8482;.
</div>

<div style='display:block; margin:1em 0'>
1.E.5. Do not copy, display, perform, distribute or redistribute this
electronic work, or any part of this electronic work, without
prominently displaying the sentence set forth in paragraph 1.E.1 with
active links or immediate access to the full terms of the Project
Gutenberg&#8482; License.
</div>

<div style='display:block; margin:1em 0'>
1.E.6. You may convert to and distribute this work in any binary,
compressed, marked up, nonproprietary or proprietary form, including
any word processing or hypertext form. However, if you provide access
to or distribute copies of a Project Gutenberg&#8482; work in a format
other than &#8220;Plain Vanilla ASCII&#8221; or other format used in the official
version posted on the official Project Gutenberg&#8482; website
(www.gutenberg.org), you must, at no additional cost, fee or expense
to the user, provide a copy, a means of exporting a copy, or a means
of obtaining a copy upon request, of the work in its original &#8220;Plain
Vanilla ASCII&#8221; or other form. Any alternate format must include the
full Project Gutenberg&#8482; License as specified in paragraph 1.E.1.
</div>

<div style='display:block; margin:1em 0'>
1.E.7. Do not charge a fee for access to, viewing, displaying,
performing, copying or distributing any Project Gutenberg&#8482; works
unless you comply with paragraph 1.E.8 or 1.E.9.
</div>

<div style='display:block; margin:1em 0'>
1.E.8. You may charge a reasonable fee for copies of or providing
access to or distributing Project Gutenberg&#8482; electronic works
provided that:
</div>

<div style='margin-left:0.7em;'>
    <div style='text-indent:-0.7em'>
        &bull; You pay a royalty fee of 20% of the gross profits you derive from
        the use of Project Gutenberg&#8482; works calculated using the method
        you already use to calculate your applicable taxes. The fee is owed
        to the owner of the Project Gutenberg&#8482; trademark, but he has
        agreed to donate royalties under this paragraph to the Project
        Gutenberg Literary Archive Foundation. Royalty payments must be paid
        within 60 days following each date on which you prepare (or are
        legally required to prepare) your periodic tax returns. Royalty
        payments should be clearly marked as such and sent to the Project
        Gutenberg Literary Archive Foundation at the address specified in
        Section 4, &#8220;Information about donations to the Project Gutenberg
        Literary Archive Foundation.&#8221;
    </div>

    <div style='text-indent:-0.7em'>
        &bull; You provide a full refund of any money paid by a user who notifies
        you in writing (or by e-mail) within 30 days of receipt that s/he
        does not agree to the terms of the full Project Gutenberg&#8482;
        License. You must require such a user to return or destroy all
        copies of the works possessed in a physical medium and discontinue
        all use of and all access to other copies of Project Gutenberg&#8482;
        works.
    </div>

    <div style='text-indent:-0.7em'>
        &bull; You provide, in accordance with paragraph 1.F.3, a full refund of
        any money paid for a work or a replacement copy, if a defect in the
        electronic work is discovered and reported to you within 90 days of
        receipt of the work.
    </div>

    <div style='text-indent:-0.7em'>
        &bull; You comply with all other terms of this agreement for free
        distribution of Project Gutenberg&#8482; works.
    </div>
</div>

<div style='display:block; margin:1em 0'>
1.E.9. If you wish to charge a fee or distribute a Project
Gutenberg&#8482; electronic work or group of works on different terms than
are set forth in this agreement, you must obtain permission in writing
from the Project Gutenberg Literary Archive Foundation, the manager of
the Project Gutenberg&#8482; trademark. Contact the Foundation as set
forth in Section 3 below.
</div>

<div style='display:block; margin:1em 0'>
1.F.
</div>

<div style='display:block; margin:1em 0'>
1.F.1. Project Gutenberg volunteers and employees expend considerable
effort to identify, do copyright research on, transcribe and proofread
works not protected by U.S. copyright law in creating the Project
Gutenberg&#8482; collection. Despite these efforts, Project Gutenberg&#8482;
electronic works, and the medium on which they may be stored, may
contain &#8220;Defects,&#8221; such as, but not limited to, incomplete, inaccurate
or corrupt data, transcription errors, a copyright or other
intellectual property infringement, a defective or damaged disk or
other medium, a computer virus, or computer codes that damage or
cannot be read by your equipment.
</div>

<div style='display:block; margin:1em 0'>
1.F.2. LIMITED WARRANTY, DISCLAIMER OF DAMAGES - Except for the &#8220;Right
of Replacement or Refund&#8221; described in paragraph 1.F.3, the Project
Gutenberg Literary Archive Foundation, the owner of the Project
Gutenberg&#8482; trademark, and any other party distributing a Project
Gutenberg&#8482; electronic work under this agreement, disclaim all
liability to you for damages, costs and expenses, including legal
fees. YOU AGREE THAT YOU HAVE NO REMEDIES FOR NEGLIGENCE, STRICT
LIABILITY, BREACH OF WARRANTY OR BREACH OF CONTRACT EXCEPT THOSE
PROVIDED IN PARAGRAPH 1.F.3. YOU AGREE THAT THE FOUNDATION, THE
TRADEMARK OWNER, AND ANY DISTRIBUTOR UNDER THIS AGREEMENT WILL NOT BE
LIABLE TO YOU FOR ACTUAL, DIRECT, INDIRECT, CONSEQUENTIAL, PUNITIVE OR
INCIDENTAL DAMAGES EVEN IF YOU GIVE NOTICE OF THE POSSIBILITY OF SUCH
DAMAGE.
</div>

<div style='display:block; margin:1em 0'>
1.F.3. LIMITED RIGHT OF REPLACEMENT OR REFUND - If you discover a
defect in this electronic work within 90 days of receiving it, you can
receive a refund of the money (if any) you paid for it by sending a
written explanation to the person you received the work from. If you
received the work on a physical medium, you must return the medium
with your written explanation. The person or entity that provided you
with the defective work may elect to provide a replacement copy in
lieu of a refund. If you received the work electronically, the person
or entity providing it to you may choose to give you a second
opportunity to receive the work electronically in lieu of a refund. If
the second copy is also defective, you may demand a refund in writing
without further opportunities to fix the problem.
</div>

<div style='display:block; margin:1em 0'>
1.F.4. Except for the limited right of replacement or refund set forth
in paragraph 1.F.3, this work is provided to you &#8216;AS-IS&#8217;, WITH NO
OTHER WARRANTIES OF ANY KIND, EXPRESS OR IMPLIED, INCLUDING BUT NOT
LIMITED TO WARRANTIES OF MERCHANTABILITY OR FITNESS FOR ANY PURPOSE.
</div>

<div style='display:block; margin:1em 0'>
1.F.5. Some states do not allow disclaimers of certain implied
warranties or the exclusion or limitation of certain types of
damages. If any disclaimer or limitation set forth in this agreement
violates the law of the state applicable to this agreement, the
agreement shall be interpreted to make the maximum disclaimer or
limitation permitted by the applicable state law. The invalidity or
unenforceability of any provision of this agreement shall not void the
remaining provisions.
</div>

<div style='display:block; margin:1em 0'>
1.F.6. INDEMNITY - You agree to indemnify and hold the Foundation, the
trademark owner, any agent or employee of the Foundation, anyone
providing copies of Project Gutenberg&#8482; electronic works in
accordance with this agreement, and any volunteers associated with the
production, promotion and distribution of Project Gutenberg&#8482;
electronic works, harmless from all liability, costs and expenses,
including legal fees, that arise directly or indirectly from any of
the following which you do or cause to occur: (a) distribution of this
or any Project Gutenberg&#8482; work, (b) alteration, modification, or
additions or deletions to any Project Gutenberg&#8482; work, and (c) any
Defect you cause.
</div>

<div style='display:block; font-size:1.1em; margin:1em 0; font-weight:bold'>
Section 2. Information about the Mission of Project Gutenberg&#8482;
</div>

<div style='display:block; margin:1em 0'>
Project Gutenberg&#8482; is synonymous with the free distribution of
electronic works in formats readable by the widest variety of
computers including obsolete, old, middle-aged and new computers. It
exists because of the efforts of hundreds of volunteers and donations
from people in all walks of life.
</div>

<div style='display:block; margin:1em 0'>
Volunteers and financial support to provide volunteers with the
assistance they need are critical to reaching Project Gutenberg&#8482;&#8217;s
goals and ensuring that the Project Gutenberg&#8482; collection will
remain freely available for generations to come. In 2001, the Project
Gutenberg Literary Archive Foundation was created to provide a secure
and permanent future for Project Gutenberg&#8482; and future
generations. To learn more about the Project Gutenberg Literary
Archive Foundation and how your efforts and donations can help, see
Sections 3 and 4 and the Foundation information page at www.gutenberg.org.
</div>

<div style='display:block; font-size:1.1em; margin:1em 0; font-weight:bold'>
Section 3. Information about the Project Gutenberg Literary Archive Foundation
</div>

<div style='display:block; margin:1em 0'>
The Project Gutenberg Literary Archive Foundation is a non-profit
501(c)(3) educational corporation organized under the laws of the
state of Mississippi and granted tax exempt status by the Internal
Revenue Service. The Foundation&#8217;s EIN or federal tax identification
number is 64-6221541. Contributions to the Project Gutenberg Literary
Archive Foundation are tax deductible to the full extent permitted by
U.S. federal laws and your state&#8217;s laws.
</div>

<div style='display:block; margin:1em 0'>
The Foundation&#8217;s business office is located at 809 North 1500 West,
Salt Lake City, UT 84116, (801) 596-1887. Email contact links and up
to date contact information can be found at the Foundation&#8217;s website
and official page at www.gutenberg.org/contact
</div>

<div style='display:block; font-size:1.1em; margin:1em 0; font-weight:bold'>
Section 4. Information about Donations to the Project Gutenberg Literary Archive Foundation
</div>

<div style='display:block; margin:1em 0'>
Project Gutenberg&#8482; depends upon and cannot survive without widespread
public support and donations to carry out its mission of
increasing the number of public domain and licensed works that can be
freely distributed in machine-readable form accessible by the widest
array of equipment including outdated equipment. Many small donations
($1 to $5,000) are particularly important to maintaining tax exempt
status with the IRS.
</div>

<div style='display:block; margin:1em 0'>
The Foundation is committed to complying with the laws regulating
charities and charitable donations in all 50 states of the United
States. Compliance requirements are not uniform and it takes a
considerable effort, much paperwork and many fees to meet and keep up
with these requirements. We do not solicit donations in locations
where we have not received written confirmation of compliance. To SEND
DONATIONS or determine the status of compliance for any particular state
visit <a href="https://www.gutenberg.org/donate/">www.gutenberg.org/donate</a>.
</div>

<div style='display:block; margin:1em 0'>
While we cannot and do not solicit contributions from states where we
have not met the solicitation requirements, we know of no prohibition
against accepting unsolicited donations from donors in such states who
approach us with offers to donate.
</div>

<div style='display:block; margin:1em 0'>
International donations are gratefully accepted, but we cannot make
any statements concerning tax treatment of donations received from
outside the United States. U.S. laws alone swamp our small staff.
</div>

<div style='display:block; margin:1em 0'>
Please check the Project Gutenberg web pages for current donation
methods and addresses. Donations are accepted in a number of other
ways including checks, online payments and credit card donations. To
donate, please visit: www.gutenberg.org/donate
</div>

<div style='display:block; font-size:1.1em; margin:1em 0; font-weight:bold'>
Section 5. General Information About Project Gutenberg&#8482; electronic works
</div>

<div style='display:block; margin:1em 0'>
Professor Michael S. Hart was the originator of the Project
Gutenberg&#8482; concept of a library of electronic works that could be
freely shared with anyone. For forty years, he produced and
distributed Project Gutenberg&#8482; eBooks with only a loose network of
volunteer support.
</div>

<div style='display:block; margin:1em 0'>
Project Gutenberg&#8482; eBooks are often created from several printed
editions, all of which are confirmed as not protected by copyright in
the U.S. unless a copyright notice is included. Thus, we do not
necessarily keep eBooks in compliance with any particular paper
edition.
</div>

<div style='display:block; margin:1em 0'>
Most people start at our website which has the main PG search
facility: <a href="https://www.gutenberg.org">www.gutenberg.org</a>.
</div>

<div style='display:block; margin:1em 0'>
This website includes information about Project Gutenberg&#8482;,
including how to make donations to the Project Gutenberg Literary
Archive Foundation, how to help produce our new eBooks, and how to
subscribe to our email newsletter to hear about new eBooks.
</div>

</div>

</body>
</html>
